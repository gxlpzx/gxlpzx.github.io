<html>
<head><title>黄金书屋---破恶声论</title></head>
<BODY TEXT="#000000" BGCOLOR="#E4EBF1" LINK="#0000EE" VLINK="#551A8B" ALINK="#FF0000">
<CENTER><B><FONT COLOR="#FF6666"><FONT POINT-SIZE="16">破恶声论&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT></FONT></B></CENTER>
<FONT SIZE=+1>
<pre>

    本根剥丧，神气旁皇，华国将自槁于子孙之攻伐，而举天下无违言，寂漠为政，天地闭
矣。狂蛊中于人心，妄行者日昌炽，进毒操刀，若惟恐宗邦之不蚤崩裂，而举天下无违言，
寂漠为政，天地闭矣。吾未绝大冀于方来，则思聆知者之心声而相观其内曜。内曜者，破*'
暗者也；心声者，离伪诈者也。人群有是，乃如雷霆发于孟春，而百卉为之萌动，曙色东
作，深夜逝矣。惟此亦不大众之祈，而属望止一二士，立之为极，俾众瞻观，则人亦庶乎免
沦没；望虽小陋，顾亦留独弦于槁梧〔２〕，仰孤星于秋昊也。使其无是，斯增欷尔。夫外
缘来会，惟须弥〔３〕泰岳或不为之摇，此他有情，不能无应。然而厉风过窍，骄阳薄河，
受其力者，则咸起损益变易，物性然也。至于有生，应乃愈著，阳气方动，元驹贲焉
〔４〕，杪秋之至，鸣虫默焉，习飞蠕动〔５〕，无不以外缘而异其情状者，则以生理然
也。若夫人类，首出群伦，其遇外缘而生感动拒受者，虽如他生，然又有其特异；神畅于
春，心凝于夏，志沉于萧索，虑肃于伏藏〔６〕。情若迁于时矣，顾时则有所迕拒，天时人
事，胥无足易其心，诚于中而有言；反其心者，虽天下皆唱而不与之和。其言也，以充实而
不可自已故也，以光曜之发于心故也，以波涛之作于脑故也。是故其声出而天下昭苏，力或
伟于天物，震人间世，使之瞿然。瞿然者，向上之权舆〔７〕已。盖惟声发自心，朕归于
我，而人始自有己；人各有己，而群之大觉近矣。若其靡然合趣，万喙同鸣，鸣又不揆诸
心，仅从人而发若机栝；林籁也，鸟声也，恶浊扰攘，不若此也，此其增悲，盖视寂漠且愈
甚矣。而今之中国，则正一寂漠境哉。乃者诸夏丧乱，外寇乘之，兵燹之下，民救死不给，
美人墨面，硕士则赴清之渊；旧念犹存否于后人之胸，虽不可度，顾相观外象，则疲苶卷
挛，蛰伏而无动者，固已久矣。洎夫今兹，大势复变，殊异之思，*'诡之物，渐渐入中国，
志士多危心〔８〕，亦相率赴欧墨，欲采掇其文化，而纳之宗邦。凡所浴颢气则新绝，凡所
遇思潮则新绝，顾环流其营卫〔９〕者，则依然炎黄之血也。荣华在中，厄于肃杀，婴以外
物，勃焉怒生。于是苏古掇新，精神闿彻，自既大自我于无意，又复时返顾其旧乡，披厥心
而成声，殷若雷霆之起物。梦者自梦，觉者是之，则中国之人，庶赖此数硕士而不殄灭，国
人之存者一，中国斯半〔１０〕生于是已。虽然，日月逝矣，而寂漠犹未央也。上下求索，
阒其无人，不自发中，不见应外，颛蒙〔１１〕默止，若存若亡，意者往之见戕贼者深，因
将长槁枯而不复菀与，此则可为坠心陨涕者也。顾吾亦知难者则有辞矣。殆谓十余年来，受
侮既甚，人士因之渐渐出梦寐，知云何为国，云何为人，急公好义之心萌，独立自存之志
固，言议波涌，为作日多。外人之来游者，莫不愕然惊中国维新之捷，内地士夫，则出接异
域之文物，效其好尚语言，峨冠短服而步乎大衢，与西人一握为笑，无逊色也。其居内而沐
新思潮者，亦胥争提国人之耳，厉声而呼，示以生存二十世纪之国民，当作何状；而聆之者
则蔑弗首肯，尽力任事惟恐后，且又日鼓舞之以报章，间协助之以书籍，中之文词，虽诘诎
聱牙，难于尽晓，顾究亦输入文明之利器也。倘其革新武备，振起工商，则国之富强，计日
可待。豫备时代者今之世，事物胥变易矣，苟起陈死人于垅中而示以状，且将唇惊乎今之论
议经营，无不胜于前古，而自憾其身之蚤殒矣，胡寂漠之云云也。若如是，则今之中国，其
正一扰攘世哉！世之言何言，人之事何事乎。心声也，内曜也，不可见也。时势既迁，活身
之术随变，人虑冻馁，则竞趋于异途，掣维新之衣，用蔽其自私之体，为匠者乃颂斧斤，而
谓国弱于农人之有耒耜，事猎者则扬剑铳，而曰民困于渔父之宝网罟；倘其游行欧土，偏学
制女子束腰道具之术以归，则再拜贞虫〔１２〕而谓之文明，且昌言不纤腰者为野蛮矣。顾
使诚匠人诚猎师诚制束腰道具者，斯犹善也，试按其实，乃并方术且非所喻，灵府荒秽，徒
炫耀耳食以罔当时。故纵唱者万千，和者亿兆，亦绝不足破人界之荒凉；而鸩毒日投，适益
以速中国之隳败，则其增悲，不较寂漠且愈甚与。故今之所贵所望，在有不和众嚣，独具我
见之士，洞瞩幽隐，评阝少马文明，弗与妄惑者同其是非，惟向所信是诣，举世誉之而不加
劝，举世毁之而不加沮，有从者则任其来，假其投以笑亻马〔１３〕，使之孤立于世，亦无
慑也。则庶几烛幽暗以天光，发国人之内曜，人各有己，不随风波，而中国亦以立。今者古
国胜民〔１４〕，素为吾志士所鄙夷不屑道者，则咸入自觉之境矣。披心而*劊渖衙鳎
穹⒀铮ゲ*为强暴之力谲诈之术之所克制，而中国独何依然寂漠而无声也？岂其道茀
不可行，故硕士艰于出世；抑以众*'盈于人耳，莫能闻渊深之心声，则宁缄口而无言耶。嗟
夫，观史实之所垂，吾则知先路前驱，而为之辟启廓清者，固必先有其健者矣。顾浊流茫
洋，并健者亦以沦没，月无月无华土，凄如荒原，黄神啸吟，种性放失，心声内曜，两不可
期已。虽然，事多失于自臧，而一苇之投，望则大于俟他士之造巨筏，吾未绝大冀于方来，
则斯论之所由作也。

    聚今人之所张主，理而察之，假名之曰类，则其为类之大较二：一曰汝其为国民，一曰
汝其为世界人。前者慑以不如是则亡中国，后者慑以不如是则畔文明。寻其立意，虽都无条
贯主的，而皆灭人之自我，使之混然不敢自别异，泯于大群，如掩诸色以晦黑，假不随驸，
乃即以大群为鞭筍，攻击迫拶，俾之靡聘。往者迫于仇则呼群为之援助，苦于暴主则呼群为
之拨除，今之见制于大群，孰有寄之同情与？故民中之有独夫，癙于今日，以独制众者古，
而众或反离，以众虐独者今，而不许其抵拒，众昌言自由，而自由之蕉萃孤虚实莫甚焉。人
丧其我矣，谁则呼之兴起？顾*'嚣乃方昌狂而未有既也。二类所言，虽或若反，特其灭裂个
性也大同。总计言议而举其大端，则甲之说曰，破迷信也，崇侵略也，尽义务也；乙之说
曰，同文字也，弃祖国也，尚齐一也，非然者将不足生存于二十世纪。至所持为坚盾以自卫
者，则有科学，有适用之事，有进化，有文明，其言尚矣，若不可以易。特于科学何物，适
用何事，进化之状奈何，文明之谊何解，乃独函胡而不与之明言，甚或操利矛以自陷。嗟
夫，根本且动摇矣，其柯叶又何半焉。岂诚其随波弟靡，莫能自主，则姑从于唱喁〔１５〕
以荧惑人；抑亦自知其小陋，时为饮啖计，不得不假此面具以钓名声于天下耶。名声得而腹
腴矣，奈他人之见戕贼何！故病中国今日之扰攘者，则患志士英雄之多而患人之少。志士英
雄，非不祥也，顾蒙帼面而不能白心，则神气恶浊，每感人而令之病。奥古斯丁也，托尔斯
泰也，约翰卢骚〔１６〕也，伟哉其自忏之书，心声之洋溢者也。若其本无有物，徒附丽是
宗，辄岸然曰善国善天下，则吾愿先闻其白心。使其羞白心于人前，则不若伏藏其论议，荡
涤秽恶，俾众清明，容性解之竺生〔１７〕，以起人之内曜。如是而后，人生之意义庶几
明，而个性亦不至沉沦于浊水乎。顾志士英雄不肯也，则惟解析其言，用晓其张主之非是而
已矣。

    破迷信者，于今为烈，不特时腾沸于士人之口，且裒然成巨帙矣。顾胥不先语人以正
信；正信不立，又乌从比校而知其迷妄也。夫人在两间，若知识混沌，思虑简陋，斯无论
已；倘其不安物质之生活，则自必有形上〔１８〕之需求。故吠陁〔１９〕之民，见夫凄风
烈雨，黑云如盘，奔电时作，则以为因陁罗〔２０〕与敌斗，为之栗然生虔敬念。希伯来
〔２１〕之民，大观天然，怀不思议，则神来之事与接神之术兴，后之宗教，即以萌孽。虽
中国志士谓之迷，而吾则谓此乃向上之民，欲离是有限相对之现世，以趣无限绝对之至上者
也。人心必有所冯依，非信无以立，宗教之作，不可已矣。顾吾中国，则夙以普崇万物为文
化本根，敬天礼地，实与法式，发育张大，整然不紊。覆载〔２２〕为之首，而次及于万
汇，凡一切睿知义理与邦国家族之制，无不据是为始基焉。效果所著，大莫可名，以是而不
轻旧乡，以是而不生阶级；他若虽一卉木竹石，视之均函有神閟性灵，玄义在中，不同凡
品，其所崇爱之溥博，世未见有其匹也。顾民生多艰，是性日薄，洎夫今，乃仅能见诸古人
之记录，与气禀未失之农人；求之于士大夫，戛戛乎难得矣。设有人，谓中国人之所崇拜
者，不在无形而在实体，不在一宰而在百昌〔２３〕，斯其信崇，即为迷妄，则敢问无形一
主，何以独为正神？宗教由来，本向上之民所自建，纵对象有多一虚实之别，而足充人心向
上之需要则同然。顾瞻百昌，审谛万物，若无不有灵觉妙义焉，此即诗歌也，即美妙也，今
世冥通神閟之士之所归也，而中国已于四千载前有之矣；斥此谓之迷，则正信为物将奈何
矣。盖浇季士夫，精神窒塞，惟肤薄之功利是尚，躯壳虽存，灵觉且失。于是昧人生有趣神
閟之事，天物罗列，不关其心，自惟为稻粱折腰；则执己律人，以他人有信仰为大怪，举丧
师辱国之罪，悉以归之，造作言，必尽颠其隐依乃快。不悟墟社稷毁家庙者，征之历史，
正多无信仰之士人，而乡曲小民无与。伪士当去，迷信可存，今日之急也。若夫自谓其言之
尤光大者，则有奉科学为圭臬之辈，稍耳物质之说，即曰：“磷，元素之一也；不为鬼
火。”略翻生理之书，即曰：“人体，细胞所合成也；安有灵魂？”知识未能周，而辄欲以
所拾质力〔２４〕杂说之至浅而多谬者，解释万事。不思事理神閟变化，决不为理科入门一
册之所范围，依此攻彼，不亦傎〔２５〕乎。夫欲以科学为宗教者，欧西则固有人矣，德之
学者黑格尔〔２６〕，研究官品〔２７〕，终立一元之说，其于宗教，则谓当别立理性之神
祠，以奉十九世纪三位一体之真者。三位云何？诚善美也。顾仍奉行仪式，俾人易知执着现
世，而求精进。至尼*

    崇侵略者类有机，兽性其上也，最有奴子性，中国志士何隶乎？夫古民惟群，后乃成
国，分画疆界，生长于斯，使其用天之宜，食地之利，借自力以善生事，辑睦而不相攻，此
盖至善，亦非不能也。人类顾由防，乃在微生，自虫蛆虎豹猿狖以至今日，古性伏中，时复
显露，于是有嗜杀戮侵略之事，夺土地子女玉泉以厌野心；而间恤人言，则造作诸美名以自
盖，历时既久，入人者深，众遂渐不知所由来，性偕习而俱变，虽哲人硕士，染秽恶焉。如
俄罗斯什赫〔３７〕诸邦，夙有一切斯拉夫主义〔３８〕，居高位者，抱而动定，惟不溥及
农人间，顾思士诗人，则熏染于心，虽瑰意鸿思不能涤。其所谓爱国，大都不以艺文思理，
足为人类荣华者是尚，惟援甲兵剑戟之精锐，获地杀人之众多，喋喋为宗国晖光。至于近
世，则知别有天识在人，虎狼之行，非其首事，而此风为稍杀。特在下士，未能脱也，识者
有忧之，于是恶兵如蛇蝎，而大呼平和于人间，其声亦震心曲，豫言者托尔斯泰其一也。其
言谓人生之至可贵者，莫如自食力而生活，侵掠攻夺，足为大禁，下民无不乐平和，而在上
者乃爱喋血，驱之出战，丧人民元〔３９〕，于是家室不完，无庇者遍全国，民失其所，政
家之罪也。何以药之？莫如不奉命。令出征而士不集，仍秉耒耜而耕，熙熙也；令捕治而吏
不集，亦仍秉耒耜而耕，熙熙也，独夫孤立于上，而臣仆不听命于下，则天下治矣。然平议
以为非是，载使全俄朝如是，敌军则可以夕至，民朝弃戈矛于足次，迨夕则失其土田，流离
散亡，烈于前此。故其所言，为理想诚善，而见诸事实，乃佛戾初志远矣。第此犹曰仅揆之
利害之言也，察人类之不齐，亦当悟斯言之非至。夫人历进化之道途，其度则大有差等，或
留蛆虫性，或猿狙性，纵越万祀，不能大同。即同矣，见一异者，而全群之治立败，民性柔
和，既如乳羔，则一狼入其牧场，能杀之使无遗孑，及是时而求保障，悔迟莫矣。是故嗜杀
戮攻夺，思廓其国威于天下者，兽性之爱国也，人欲超禽虫，则不当慕其思。顾战争绝迹，
平和永存，乃又须迟之人类灭尽，大地崩离以后；则甲兵之寿，盖又与人类同终始者已。然
此特所以自捍卫，辟虎狼也，不假之为爪牙，以残食世之小弱，令兵为人用，而不强人为兵
奴，人知此义，乃庶可与语武事，而不至为两间大厉也与。虽然，察我中国，则世之论者，
殆皆非也，云爱国者有人，崇武士者有人，而其志特甚犷野，托体文化，口则作肉攫之鸣，
假使傅以爪牙，若余勇犹可以蹂躏大地，此其为性，狞暴甚矣，顾亦不可谥之兽性。何以言
之？曰诚于中而外见者，得二事焉，兽性爱国者之所无也。二事云何？则一曰崇强国，次曰
侮胜民。盖兽性爱国之士，必生于强大之邦，势力盛强，威足以凌天下，则孤尊自国，蔑视
异方，执进化留良之言，攻小弱以逞欲，非混一寰宇，异种悉为其臣仆不慊也。然中国则何
如国矣，民乐耕稼，轻去其乡，上而好远功，在野者辄怨怼，凡所自诩，乃在文明之光华美
大，而不借暴力以凌四夷，宝爱平和，天下鲜有。惟晏安长久，防卫日弛，虎狼突来，民乃
涂炭。第此非吾民罪也，恶喋血，恶杀人，不忍别离，安于劳作，人之性则如是。倘使举天
下之习同中国，犹托尔斯泰之所言，则大地之上，虽种族繁多，邦国殊别，而此疆尔界，执
守不相侵，历万世无乱离焉可也。兽性者起，而平和之民始大骇，日夕岌岌，若不能存，苟
不斥去之，固无以自生活；然此亦惟驱之适旧乡，而不自反于兽性，况其戴牙角以戕贼小弱
孤露者乎。而吾志士弗念也，举世滔滔，颂美侵略，暴俄强德，向往之如慕乐园，至受厄无
告如印度波兰之民，则以冰寒之言嘲其陨落。夫吾华土之苦于强暴，亦已久矣，未至陈尸，
鸷鸟先集，丧地不足，益以金资，而人亦为之寒饿野死。而今而后，所当有利兵坚盾，环卫
其身，毋俾封豕长蛇，荐食上国〔４０〕；然此则所以自卫而已，非效侵略者之行，非将以
侵略人也。不尚侵略者何？曰反诸己也，兽性者之敌也。至于波兰印度，乃华土同病之邦
矣，波兰虽素不相往来，顾其民多情愫，爱自繇，凡人之有情愫宝自繇者，胥爱其国为二事
征象，盖人不乐为皂隶，则孰能不眷慕悲悼之。印度则交通自古，贻我大祥，思想信仰道德
艺文，无不蒙贶，虽兄弟眷属，何以加之。使二国而危者，吾当为之抑郁，二国而陨，吾当
为之号*G，无祸则上祷于天，俾与吾华土同其无极。今志士奈何独不念之，谓自取其殃而加
之谤，岂其屡蒙兵火，久匍伏于强暴者之足下，则旧性失，同情漓，灵台〔４１〕之中，满
以势利，因迷谬亡识而为此与！故总度今日佳兵之士，自屈于强暴久，因渐成奴子之性，忘
本来而崇侵略者最下；人云亦云，不持自见者上也。间亦有不隶二类，而偶反其未为人类前
之性者，吾尝一二见于诗歌，其大旨在援德皇威廉二世黄祸之说〔４２〕以自豪，厉声而
嗥，欲毁伦敦而覆罗马；巴黎一地，则以供淫游焉。倡黄祸者，虽拟黄人以兽，顾其烈则未
至于此矣。今兹敢告华土壮者曰，勇健有力，果毅不怯斗，固人生宜有事，特此则以自臧，
而非用以搏噬无辜之国。使其自树既固，有余勇焉，则当如波兰武士贝谟〔４３〕之辅匈加
利，英吉利诗人裴伦〔４４〕之助希腊，为自繇张其元气，颠仆压制，去诸两间，凡有危
邦，咸与扶掖，先起友国，次及其他，令人间世，自繇具足，眈眈皙种，失其臣奴，则黄祸
始以实现。若夫今日，其可收艳羡强暴之心，而说自卫之要矣。乌乎，吾华土亦一受侵略之
国也，而不自省也乎。（未完）

    EE

    〔１〕本篇最初发表于一九○八年十二月五日在日本东京出版的《河南》月刊第八期，
署名迅行。原为句读。

    〔２〕槁梧古琴。《庄子·德充符》：“据槁梧而瞑。”〔３〕须弥梵文Ｓｕｍｅｒｕ
音译的不确切的略称，意为“妙高”，古印度神话和佛教传说中的大山名。

    〔４〕元驹贲焉《大戴礼·夏小正》：“十二月，元驹贲。”北周卢辩注：元驹“蚁
也。贲者走于地中也。”

    〔５〕习飞蠕动昆虫的飞行爬动。《淮南子·原道训》：“跂行喙息，习飞蠕动，待而
后朱，莫知其德。”

    〔６〕萧索指秋季。宋代范仲淹《恨赋》：“秋日萧索，浮云无光。”伏藏，指冬季。
汉代伏胜《尚书大传》：“北方者何也？伏方也。伏方也者，万物之方伏。物之方伏，则何
以为之冬？冬者中也，中也者，物方藏于中也。”

    〔７〕权舆《诗经·秦风·权舆》：“于嗟乎，不承权舆。”毛传：“权舆，始也。”

    〔８〕危心心怀畏惧的意思。《孟子·尽心上》：“独孤臣孽子，其操心也危”。

    〔９〕营卫即荣卫。沈曾植《海日楼札丛》卷四：“荣，大血管也。卫，微丝管也。”

    〔１０〕半同托。

    〔１１〕颛蒙愚昧。汉代扬雄《法言·学行》：“天降生民，倥侗颛蒙。”

    〔１２〕贞虫《淮南子·原道训》：“……蚊蛲贞虫，蠕动跂作，皆知其所喜憎利害
者。”汉代高诱注：“贞虫，细腰之属。”〔１３〕亻马同骂。

    〔１４〕胜民被征服国家的人民。

    〔１５〕从于唱喁随声附和的意思。《庄子·齐物论》：“前者唱于，后者唱喁。”
于，同吁。

    〔１６〕奥古斯丁（Ａ．Ａｕｇｕｓｔｉｎｕｓ，３５４—４３０）古迦太基国（今突
尼斯）的神学者，基督教主教，著有《天主之城》等。托尔斯泰（I．J．LMNOLP，１８２８
—１９１０），俄国作家。著有《战争与和平》、《安娜·卡列尼娜》、《复活》等。约翰
卢骚（Ｊ．Ｊ．Ｒｏｕｓｓｅａｕ，１７１２—１７７８），通译让·雅克·卢梭，法国启
蒙思想家，著有《社会契约论》、《爱弥儿》等。他们都著有自传性的《忏悔录》。〔１
７〕性解天才，这个词来自严复译述的《天演论》。竺生，同笃生，涌现的意思。

    〔１８〕形上指精神。《易·系辞上》：“形而上者谓之道，形而下者谓之器。”

    〔１９〕吠陁或译韦陀，印度最古的宗教、哲学、文学经典名，这里借指印度。

    〔２０〕因陁罗印度神话中的雷神，又是佛教中最高的神“帝释天”。

    〔２１〕希伯来犹太民族的又一名称，相传公元前一千多年，在民族领袖摩西的领率
下，从埃及归巴勒斯坦建国。希伯来人的典籍《旧约全书》，包括文学作品、历史传说以及
有关宗教的传说等，后来成为基督教《圣经》的一部分。

    〔２２〕覆载指天地。

    〔２３〕百昌万物。《庄子·在宥》：“今夫百昌，皆生于土而反于土。”

    〔２４〕质力指化学、物理。

    〔２５〕傎通颠。

    〔２６〕黑格尔（Ｅ．Ｈ．Ｈａｅｃｋｅｌ，１８３４—１９１９）通译海克尔，德国
生物学家。著有《宇宙之谜》、《人类发展史》、《作为宗教和科学之间的钮带的一元论》
等。他主张科学与宗教结成联盟，建立“一元论的宗教”，在“理性的宫殿”里供奉真、
善、美三位一体的女神。〔２７〕官品指生物。严复在《天演论·能实》的按语中说：“有
生者如人禽虫鱼鸟木之属，为有官之物，是名官品。”〔２８〕尼*

    〔３１〕黄帝之伐某尤据《山海经·大荒北经》：“蚩尤作兵伐黄帝，黄帝乃令应龙攻
之冀州之野。……遂杀蚩尤。”〔３２〕桑门佛家语，梵语ｓｒａｍａｎａ的略称，通译沙
门，即出家修道的佛教徒。

    〔３３〕乱之上也，治之下也《庄子·天下》：“墨翟禽滑岚之意则是，其行则非也。
将使后世之墨者，必自苦以腓无诫治廾嘟已矣。乱之上也，治之下也。”清代郭庆藩
《集释》引郭象注云：“乱莫大于逆物而伤性也。”“任众适性为上，今墨反之，故为
下。”又引成玄英疏云：“墨子之道，逆物伤性，故是治化之下术，荒乱之上首也。”〔３
４〕奇觚《急就篇》卷一：“急就奇觚与众异。”原指奇书，这里是奇异的意思。

    〔３５〕重言指传说。《庄子·寓言》：“寓言十九，重言十七。”〔３６〕枳首之鹰
双头鹰，沙皇俄国的国徽。人立之兽，两只相对直立的狮子，英国国徽。

    〔３７〕什赫即波希米亚，现捷克斯洛伐克共和国的一部分。〔３８〕一切斯拉夫主义
即泛斯拉夫主义，形成于十九世纪三十年代，是俄国沙皇政府提出的要求各斯拉夫民族统一
于沙皇制度之下的反动主张。

    〔３９〕丧人民元丧害人民的生命。《孟子·滕文公下》：“勇士不忘丧其元。”汉代
赵岐注：“元，首也。”

    〔４０〕封豕长蛇，荐食上国《左传》定公四年：“吴为封豕长蛇，以荐食上国。”封
豕，大野猪。荐，屡次。

    〔４１〕灵台心。《庄子·庚桑楚》：“不可内于灵台。”〔４２〕威廉二世（Ｗｉｌ
ｈｅｌｍⅡ，１８５９—１９４１）德意志帝国皇帝，第一次世界大战的祸首。他曾于一八
九五年绘制一幅“黄祸的素描”，题词为“欧洲各国人民，保卫你们最神圣的财富！”向王
公、贵族和外国的国家首脑散发；一九○七年又说：“‘黄祸’——这是我早就认识到的一
种危险。实际上创造‘黄祸’这个名词的人就是我”（见戴维斯：《我所认识的德皇》，一
九一八年伦敦出版）。黄祸之说，十九世纪末兴起于西方，盛行于二十世纪初。它宣称中
国、日本等黄种民族的崛起，是威胁欧美生存的祸害，为西方帝国主义对东方的奴役、掠夺
制造舆论。辛亥革命前，中国资产阶级革命派的一些刊物常援引黄祸之说来鼓动“民气”。

    〔４３〕贝谟（Ｊ．Ｂｅｍ，１７９５—１８５０）通译贝姆，波兰将军。一八三○年
十一月波兰反抗沙俄、争取民族独立的起义领导人之一。失败后逃亡国外，参加了一八四八
年维也纳武装起义和一八四九年匈牙利民族解放战争。

    〔４４〕裴伦（Ｇ．Ｇ．Ｂｙｒｏｎ，１７８８—１８２４）通译拜伦，英国诗人。一
八二三年参加希腊的民族独立战争。著有长诗《恰尔德·哈罗德游记》、《唐璜》等。
</pre>
</font>
<center><A href="library/%C2%B3%D1%B8/jwjysb/123.htm"><span style="background-color: #E1DFF2">上一页</span></a>      　　<a href="http://www.goldnets.com/"><span style="background-color: #E1DFF2">回首页</span></a>　　      <A href="library/%C2%B3%D1%B8/jwjysb/125.htm"><span style="background-color: #E1DFF2">下一页</span></a></center>
</body>
</html>
