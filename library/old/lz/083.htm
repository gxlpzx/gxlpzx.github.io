<html>
<head>
<title>黄金书屋---老子道经德校释</title>
   <META HTTP-EQUIV="Content-Type" CONTENT="text/html; charset=utf-8">
<style>
#page {position:absolute; z-index:0; left:0px; top:0px}
.swy1 {font: 12pt/16pt "宋体"} 
.swy2 {font: 9pt/12pt "宋体"} 
</style>
</head>
<BODY TEXT="#000000" BGCOLOR="#E4EBF1" LINK="#0000EE" VLINK="#551A8B" ALINK="#FF0000">
<span class="swy2">
<A HREF="index.html">老子道经德校释</A>
</span>
<CENTER><B><FONT FACE="楷体_GB2312"><FONT COLOR="#FF6666"><FONT SIZE=5>附录　老子韵例</FONT></FONT></font></B></CENTER>
<center><HR WIDTH="85%"></CENTER>
<div align="center">
<table border="0">
  <tr>
    <td><pre><span class="swy1">    昔孔广森作诗声分例，其言曰：“今之诗主乎文，古诗主歌。歌有疾徐之节，清浊
之和，或长言之，咏叹之，絫数句而无以韵为；或系音促节，至于句有韵，字有韵，而
莫厌其多。”余以为道德五千言，古之哲学诗也。既曰诗，即必可以歌，可以诵；其疾
徐之节，清浊之和，虽不必尽同于三百篇，而或韵或否，则固有合于诗之例焉为无疑。
然在宋代吴棫韵补，已叹“老子道德经，周柱下史老聃所作，多韵语，今往往失其读”，
然则发凡起例，其可少乎？作老子韵例。
    （其一）世异音殊，一代自有一代之音，古韵不可合于唐，唐韵不可合于今，阎百
诗所谓“古今之音系乎时”者，岂不然哉！五千言以今音读之，觉其扞格不合，而以古
音绳之，则合者多，而不合者或出于传写之讹。昔邓廷桢钩稽五千言之用韵，与易、诗
合，如“辩德”章富、志、久为一韵，久韵富、志，既与诗同，下句又韵寿，乃与易同。
实则五千言与诗或异或同，与易则几无不同。且以楚人书楚语，作楚音，是又为骚韵开
其端也。试举其与易同者：
    （一）五章：“多言数穷，不如守中。”穷、中为韵。易需彖传穷、中、功韵。蹇
彖传中、穷、功、邦韵。困彖传中、穷韵。井彖传穷、中、功、凶韵。渐彖传功、邦、
中、穷韵。涣彖传穷、同、中、功韵。节彖传中、穷通韵。既济彖传中、穷韵。坤象传
中、穷、终韵。随象传凶、功、中、穷韵。大壮象传穷、中韵。节象传中、穷韵。巽象
传中、穷、中、功、中、穷、凶韵。
    （二）二十四章：“企者不久，跨者不行，自见者不明，自是者不彰，自伐者无功，
自矜者不长。”行、明、彰、功、长韵。又七十八章：“弱之胜强，柔之胜刚，天下莫
不知，莫能行。”强、刚、行韵。易大有彖传明、行、亨韵。谦彖传亨、明、行韵。噬
嗑彖传亨、明、章、行韵。复彖传亨、行、行、长韵。遯彖传亨、行、长韵。晋彖传上、
明、行韵。暌彖传上、行、明、行、刚韵。益彖传疆、光、庆、行、疆、方、行韵。姤
彖传刚、长、章、行韵。鼎彖传明、行、刚、亨韵。艮彖传行、明韵。旅彖传亨、刚、
明韵。巽彖传行、刚韵。屯彖传明、光、长韵。讼象传长、明韵。履象传明、行、当、
刚、行、当、庆韵。否象传当、行、当、长韵。同人象传刚、行韵。豫象传当、行、刚、
亡、长韵。噬嗑象传行、刚、当、光、当、明韵。暌象传当、刚、行、庆、亡韵。夬象
传当、明、光、长韵。震象传刚、当、光、行、丧韵。归妹象传常、当、行、良、行、
筐韵。丰象传当、明、行、庆、翔、藏韵。系辞下传“君子知微知彰”三句彰、刚、望
韵。干文言藏、明、行韵。坤文言刚、方、常、光、行韵。说卦传阳、刚、亨韵。杂卦
传刚、行韵。
    （三）二章：生、成、形、倾韵。十五章：清、生、盈、盈、成韵。二十五章：成、
生韵。三十九章：清、宁、灵、盈、生、贞韵。易干彖传元、天、形、成、天、命、贞、
宁韵。屯彖传生、贞、盈、宁韵。系辞下传“日往则月来”九句生、成、生韵。序卦传
盈、生韵。
    （四）二十六章：“鱼不可脱于渊，国之利器不可以示人。”渊、人韵。六十章：
“其鬼不神，非其鬼不神，其神不伤人。”神、人韵。易干九二、九四、九五田、人、
渊、天、人韵。丰彖传人、神韵。干文言人、神韵。
    （五）四十四章：“知止不殆，可以长久。”止、久韵。十六章：道、久、殆韵。
易临彖传道、久韵。离象传咎、道、久韵。杂卦传久、止韵。
    （六）六十八章：武、怒、与、下韵。六十四章：土、下韵。易困象传下、与韵。
井彖传下、舍、与韵。恒彖传下、与韵。咸象传下、与、女韵。剥彖传下、与、下韵。
随彖传与、下韵。离彖传土、下韵。
    （七）五十九章：啬、服、德、克、极、国韵。八十章：食、服韵。易谦象传牧、
得、服、则、服、得、国韵。同人象传克、则、直、克、得韵。节象传塞、极韵。干文
言传：革、德、极、则韵。
    （八）九章：之、已、之、保、守、咎、道韵。易复彖传咎、道、复韵。小畜初九、
随九四道、咎韵。干彖传道、咎、久、造、久、首韵。同人象传、暌象传、节象传、既
济象传咎、道韵。夬象传咎、道、咎韵。渐象传咎、饱、丑、道、保韵。
    次举其与骚韵同者，如五章穷、中韵。楚辞云中君降、中、穷、○韵；涉江中、穷
韵。八章治、能、时、尤韵。楚辞惜往日时、疑、治、之、否、欺、思、之、尤、之韵。
四十四章止、殆、久韵。楚辞天问止、殆韵；招魂止、里、久韵。十章离、儿、疵、知、
雌、知韵。楚辞少司命离、知韵。七章先、存韵。楚辞远游存先、门韵；大招存、先韵。
十七章言、然韵。楚辞惜诵言、然韵。二十五章、六十五章远、反韵，楚辞离骚、国殇、
哀郢同。二章生、成、形、倾韵。楚辞天问营、成、倾韵。三十七章静、定韵，楚辞大
招同。三十七章、五十七章为、化韵，楚辞天问、思美人同。六十八章武、怒、与、下
韵。楚辞离骚武、怒韵。六十四章土、下韵。楚辞以下、与、女、所、舞、予等字为韵。
二章居（处）、去韵。楚辞悲回风处、虑、曙、去韵。九章保、守、咎、道韵。楚辞惜
诵保、道韵。二十四章行、明、彰、长、行韵。楚辞天问长、彰韵。二十二章明、彰、
长韵。楚辞怀沙章、明韵。五十九章啬、服、德、克、极、国韵。楚辞离骚极、服韵；
天问、哀郢极、得韵；橘颂服、国韵。六十五章贼、福、式、德韵。楚辞招魂食、得、
极、贼韵。十五章客、释韵。楚辞哀郢跖、客、薄、释韵。
    由上所述，五千言与易韵同，与骚韵亦同。知声音之道，与时转移，而如易如骚，
以时考之，皆与老子相去不远。五千言者盖与易经同为中国古代之二大哲学诗，老子为
楚人，故又与楚声合。尚论世次，屈在老后。经文中“兮”字数见，与骚韵殆无二致，
五千言其楚声之元祖乎！
    （其二）老子古韵之研究，宋吴棫已开其端，清顾炎武、江慎修以后，其卓然成家
者，以江晋三之老子韵读，姚文田之古音谐，邓廷桢之双砚斋笔记为最着。邓书惟于虞、
侯二部之界限，分隶诸部之入声，有所发明；而于古韵之综合研究，未遑及焉。江晋三
以廿一部谐声表，姚文田以古韵廿八部，于五千言之中，句求字索，使韵理日明，虽不
无遗漏之处，而乖舛则甚少。尤以江氏韵读，其分部与王念孙古韵谱同，学者取资焉。
今试排比之如下（表中数目字为老子章次）：</span></pre>
<TABLE border=1>
<TR>
<TD>　</TD>

<TD VALIGN=TOP>江 有 诰 廿 一 部</TD>

<TD>　</TD>

<TD VALIGN=TOP>姚 文 田 廿 八 部</TD>

<TD VALIGN=TOP>唐 韵</TD>
</TR>

<TR>
<TD VALIGN=TOP>一 之</TD>

<TD VALIGN=TOP>始 母 １ 事 教 辞 有 恃 ２ （ 之 、 宵 合 韵 ） 治 能 尤
８ 已 保 守 咎 道 ９ （ 之 、 幽 通 韵 ） 有 始 纪 １ ４ 道 久 殆 １ ６
（ 之 、 幽 通 韵 ） 倍 慈 有 １ ９ 熙 台 孩 ２ ０ 海 止 以 鄙 母 ２ ０
得 惑 式 ２ １ 改 殆 母 道 ２ ５ （ 之 、 幽 通 韵 ） 黑 式 式 忒 极 ２
８ 有 止 殆 母 ３ ２ 富 志 ３ ３ 右 辞 ３ ４ 饵 止 ３ ５ 止 殆 久 ４ ４
有 恃 宰 ５ １ 始 母 母 子 母 殆 ５ ２ 事 救 ５ ２ （ 之 、 幽 通 韵 ）
起 有 ５ ７ 事 福 ５ ７ 福 伏 极 ５ ８ 持 谋 ６ ４ 国 贼 国 福 式 式 德
６ ５ 德 力 极 ６ ８ 来 谋 ７ ３&nbsp;</TD>

<TD VALIGN=TOP>四 之</TD>

<TD VALIGN=TOP>始 母 １ 上 有 恃 ２ 上
治 能 时 尤 ８ 平 有 时 宰 １ ０ 上
始 纪 １ ４ 上 倍 慈 有 １ ９ 上
哉 熙 台 ２ ０ 平 海 止 以 鄙 母 ２
０ 上 改 殆 母 ２ ５ 上
有 之 之 殆 海 ３ ２ 上 富 志 ３ ３
去 饵 止 ３ ５ 上 止
殆 久 ４ ４ 上 始 母 母 子 子 母 殆 ５ ２
上 起 有 ５ ７ 上 事
富 ５ ７ 去 母 长 ５ ９ 上
持 谋 ６ ４ 平 始 事 ６ ４ 上
来 谋 ７ ３ 平&nbsp;</TD>

<TD VALIGN=TOP>之 （ 灰 、 咍 ） （ 案 江 氏 廿 一 部 入 声 之 分 配 与
姚 氏 廿 八 部 异 ， 如 之 转 入 声 职 、 德 。 幽 转 入 声 屋 、 沃 。
宵 转 入 声 觉 、 药 。 侯 转 入 声 屋 、 烛 。 鱼 转 入 声 陌 、 麦 、
昔 。 支 转 入 声 锡 。 脂 、 祭 转 入 声 质 、 术 、 栉 、 物 、 迄 、
月 、 没 、 曷 、 末 、 黠 、 ? 、 屑 、 薛 。 ）&nbsp;</TD>
</TR>

<TR>
<TD VALIGN=TOP>二 幽</TD>

<TD VALIGN=TOP>道 道 １ 腹 目 １ ２ 首 侯 １ ４ （ 幽 、 侯 合 韵 ） 笃
复 １ ６ 久 寿 ３ ３ （ 之 、 幽 通 韵 ） 笑 道 ４ １ （ 幽 、 宵 通 韵
） 牖 道 ４ ７ 畜 育 熟 覆 ５ １ 老 道 已 ５ ５ （ 之 、 幽 通 韵 ） 啬
啬 服 德 德 克 克 极 国 母 久 道 ５ ９ （ 之 、 幽 通 韵 ） 奥 宝 保 ６
２&nbsp;</TD>

<TD VALIGN=TOP>十 四 ○</TD>

<TD VALIGN=TOP>道 道 １ 上 保 守 咎 道 ９
上 首 后 道 有 １ ４ 上
久 寿 ３ ３ 上 牖 道 ４ ７ 上
老 道 ５ ５ 上&nbsp;</TD>

<TD VALIGN=TOP>尤 侯 幽 （ 萧 ）&nbsp;</TD>
</TR>

<TR>
<TD VALIGN=TOP>三 宵</TD>

<TD VALIGN=TOP>妙 徼 １&nbsp;</TD>

<TD VALIGN=TOP>十 五 爻</TD>

<TD VALIGN=TOP>妙 徼 １ 上&nbsp;</TD>

<TD VALIGN=TOP>萧 宵 、 肴 、 豪</TD>
</TR>

<TR>
<TD VALIGN=TOP>四 侯</TD>

<TD VALIGN=TOP>朴 谷 浊 １ ５ 誉 侮 １ ７ （ 侯 、 鱼 通 韵 ） 足 属 朴
欲 １ ９ 主 下 ２ ６ （ 侯 、 鱼 通 韵 ） 辱 谷 谷 足 朴 ２ ８ 朴 朴 欲
３ ７ 琭 玉 ３９ 谷 辱 足 偷 渝 隅 ４１ 足 辱 ４ ４ 欲 朴 ５ ７ 垢 主 ７
８</TD>

<TD VALIGN=TOP>十 三 侯</TD>

<TD VALIGN=TOP>偷 渝 隅 ４ ０ 平 垢 主７ ８
上&nbsp;</TD>

<TD VALIGN=TOP>侯 （ 虞 ）&nbsp;</TD>
</TR>

<TR>
<TD VALIGN=TOP>五 鱼</TD>

<TD VALIGN=TOP>居 居 去 ２ 平 客 释 １ ５
恶 若 ２ ０ 去 甫 ２１ 恶 处 ２ ４ 居 主 ３４ （ 侯 、 鱼 通 韵 ） 落 石
３ ９ 户 下 ４ ７家 余 ５ ４ 下 普 ５ ４螫 据 搏 固 嗄 ５ ５ 土 下 ６ ４
武 怒 与 下 ６３ 恶 故 ７ ３</TD>

<TD VALIGN=TOP>十 二 鱼 ︵ 与 侯 通 ︶</TD>

<TD VALIGN=TOP>居 去 ２ 去 去 甫 ２ １ 下
恶 处 ２ ４ 去 主 下 ２ ６ 上
户 下 ４ ７ 上 除 芜 芜 余 竿 ５ ３
平 家 余 ５ ４ 平 下
普 ５ ４ 平 螫 据 搏 固 作 哑 ５ ５ 去
土 下 ６ ４ 上 武 怒 与 下 ６ ８ 上
恶 故 ７ ３ 去&nbsp;</TD>

<TD VALIGN=TOP>鱼 、 虞 、 模</TD>
</TR>

<TR>
<TD VALIGN=TOP>六 歌</TD>

<TD VALIGN=TOP>和 随 ２ 阿 何 ２ ０ 随 吹 羸 隳 ２ ９ 平
为 为 化 ３ ７ 货 多 ４ ４ 为 化 ５ ７ 祸 倚 ５ ８ 货 过 为 ６ ４</TD>

<TD VALIGN=TOP>十 一 麻</TD>

<TD VALIGN=TOP>和 随 ２ 平 义 伪 １ ８ 去
阿 何 ２ ０ 平 随 吹 羸 堕 ２ ９ 平
为 化 ３７ 平 为 化 ５ ７ 平
货 过 为 ６ ４ 去&nbsp;</TD>

<TD VALIGN=TOP>歌 、 戈 、 麻</TD>
</TR>

<TR>
<TD VALIGN=TOP>七 支</TD>

<TD VALIGN=TOP>离 儿 疵 为 雌 知 １ ０ （ 歌 、 支 通 韵 ） 迹 ? 策 解
２ ７ 雌 溪 溪 离 儿 ２ ８ （ 歌 、 支 通 韵 ）&nbsp;</TD>

<TD VALIGN=TOP>六 支</TD>

<TD VALIGN=TOP>离 儿 疵 儿 雌 知 １ ０ 平 雌
溪 溪 离 儿 ２ ８ 平&nbsp;</TD>

<TD VALIGN=TOP>支 齐&nbsp;</TD>
</TR>

<TR>
<TD VALIGN=TOP>八 脂</TD>

<TD VALIGN=TOP>屈 出 ５ 入 死 牝 ６夷 希 微
诘 一 皦 昧 物 １ ４ 畏 畏 ２ ０ 物 惚 ２１ 惚 物 ２ １ 师 资 师 资 迷
２ ７ 味 见 既 ３５ （ 脂 、 元 合 韵 ） 昧 退 类 ４ １ 爱 费 ４４ 屈 拙
讷 热 ４ ５（&nbsp;
<BR>脂 、 祭 通 韵 ）&nbsp;</TD>

<TD VALIGN=TOP>五 齐</TD>

<TD VALIGN=TOP>死 牝 ６ 上 夷 希 微 １ ４
平 孩 归 遗 ２ ０ 平
大 逝 ２ ５ 去 师 资 师 资 迷 ２ ７
平 害 太 ３５ 去 昧
既 ３ ５ 去 昧 退 类 ４ １ 去
察 缺 ５８ 去&nbsp;</TD>

<TD VALIGN=TOP>脂 、 微 、 齐 、 佳 、 皆&nbsp;</TD>
</TR>

<TR>
<TD VALIGN=TOP>九 祭</TD>

<TD VALIGN=TOP>害 太 ３ ５ 裂 发 歇 竭 灭 蹶 ３ ９ 缺 敝 ４ ５ 拔 脱 辍
５ ４ 察 缺 ５８ 散 乱 末 ６ ４ （ 祭 、 元 通 韵 ） 杀 活 害 ７ ３ 契
彻 ７ ９</TD>

<TD>　</TD>

<TD>　</TD>

<TD>　</TD>
</TR>

<TR>
<TD VALIGN=TOP>十 元</TD>

<TD VALIGN=TOP>言 然 １ ７ 大 逝 远 反２ ５ 观 然 ２ ６ 还 焉 年 ３ ０
（ 元 、 真 通 韵 ） 远 反 ６ ５ 言 反７ ８ 平 怨
怨 善 ７ ９</TD>

<TD VALIGN=TOP>九 寒</TD>

<TD VALIGN=TOP>言 然 １ ７ 平 远 返 ２ ５
上 还 焉 年 ３ ０ 平
（ 年 与 真 通 ） 散 乱 ６ ４ 去 远
反 ６ ５ 上 怨 怨 善 ７ ９ 去&nbsp;</TD>

<TD VALIGN=TOP>之 、 寒 、 桓 、 删 、 山</TD>
</TR>

<TR>
<TD VALIGN=TOP>十 一 文</TD>

<TD VALIGN=TOP>玄 门 １ （ 文 、 真 通 韵 ） 纷 尘 存 先 ４ 门 根 存 勤
６ 川 邻 １ ５ （ 文 、 真 通 韵 ） 芸 根 １ ６ 归 遗 昏 闷 ２ ０ 根 君
２ ６ 臣 君 ２ ６ （ 文 、 真 通 韵 ） 门 勤 ５ ２ 门 纷 尘 ５ ６ 贫 昏
５ ７ 闷 醇 ５ ８&nbsp;</TD>

<TD VALIGN=TOP>八 文</TD>

<TD VALIGN=TOP>玄 门 １ 平 纷 尘 存 先 ４
平 门 根 存 勤 ６ 平
先 存 ７ 平 川 邻 １ ５ 平
芸 根 １ ６ 平 沌 昏 闷 ２ ０ 平
根 君 ２ ６ 平 门 勤 ５ ２ 平
门 尘 ５ ６ 平 贫 昏 ５ ７ 闷 醇 ５
８ 平&nbsp;</TD>

<TD VALIGN=TOP>谆 、 文 、 欣 、 魂 、 痕</TD>
</TR>

<TR>
<TD VALIGN=TOP>十 二 真</TD>

<TD VALIGN=TOP>渊 信 ８ 真 信 ２ １ 平 盈
新 直 ２ ２ （ 真 、 耕 通 韵 。 谦 之 案 ： 此 章 江 韵 有 误 ， 说 见
本 文 。 ） 渊 人 ３ ６ 身 亲 ４ ４ 身 真 ５ ４ 亲 人 ７ ９&nbsp;</TD>

<TD VALIGN=TOP>七 真</TD>

<TD VALIGN=TOP>渊 仁 信 ８ 平 真 信 ２ １
平 臣 宾 均 ３ ２ 平
渊 人 ３ ６ 平 身 真 ５ ４ 平
鲜 神 神 人 ６ ０ 平 亲 人 ７ ９ 平&nbsp;</TD>

<TD VALIGN=TOP>真 、 臻</TD>
</TR>

<TR>
<TD VALIGN=TOP>十 三 耕</TD>

<TD VALIGN=TOP>名 名 １ 生 成 形 倾 ２ 清 生 盈 盈 成 １ ５ 静 命 １ ６
冥 精 ２ １ 争 争 ２ ２ 成 生 ２ ５ 名 臣 宾 均 名 ３ ２ （ 耕 、 真 通
韵 ） 静 正 ３ ７ 清 宁 灵 盈 生 贞 ３ ９ 成 声 形 名 成 ４ １ 静 正 ４
５ 静 正 ５ ７</TD>

<TD VALIGN=TOP>十 青</TD>

<TD VALIGN=TOP>名 名 １ 平 生 成 形 倾 ２
平 清 生 盈 盈 成 １ ５ 平
静 命 １ ６ 上 冥 精 ２ １ 平
成 生 ２ ５ 平 静 定 ３ ７ 上
清 宁 灵 盈 生 正 ３ ９ 平 成 声 形
名 成 ４ １ 平 静 正 ４ ５ 去
名 成 ４ ７ 平 生 形 成 ５ １ 平
静 正 ５ ７ 去&nbsp;</TD>

<TD VALIGN=TOP>耕 、 清 、 青&nbsp;</TD>
</TR>

<TR>
<TD VALIGN=TOP>十 四 阳</TD>

<TD VALIGN=TOP>盲 聋 爽 狂 妨 １ ２（&nbsp;
<BR>阳 、 东 通 韵 ） 状 象 恍 １ ４ 去 常
明 常 凶 容 公 王 １ ６ （ 阳 、 东 通 韵 ） 恍 象 ２ １ 明 彰 功 长 ２
２ （ 阳 、 东 通 韵 ） 行 明 彰 功 长 行 ２ ５ （ 阳 、 东 通 韵 ） 行
重 ２ ６ （ 阳 、 东 通 韵 ） 明 强 ３ ３ 象 往 ３ ５ 明 刚 强 ３ ６ 行
亡 ４ １ 亡 病 ４ ４ 藏 亡 ４ ４ 明 强 光 明 殃 常 ５ ２ 乡 长 ５ ４ 常
明 祥 强 ５ ５ 勇 广 长 ６ ７（&nbsp;
<BR>阳 、 东 通 韵 ） 强 刚 行 ７ ８ 祥 王 ７ ９&nbsp;</TD>

<TD VALIGN=TOP>十 六 庚</TD>

<TD VALIGN=TOP>盲 聋 爽 狂 妨 １ ２ 平 状
象 恍 １ ４ 去 常 明 １ ６ 平
恍 象 ２ １ 去 明 彰 长 ２ ２ 平
行 明 彰 功 长 行 ２ ４ 平 明 强 ３
２ 平 象 往 ３ ５ 上
张 强 ３ ６ 平 明 强 光 明 殃 常 ５
２ 平 乡 长 ５ ４ 平
常 明 祥 强 ５ ５ 平 勇 广 长 ６ ４
上 行 兵 ６ ９ 平 强
刚 行 ７ ８ 平 祥 王 ７ ８ 平&nbsp;</TD>

<TD VALIGN=TOP>阳 、 唐 、 庚</TD>
</TR>

<TR>
<TD VALIGN=TOP>十 五 东</TD>

<TD VALIGN=TOP>通 容 １ ５ 容 从 ２ １ 邦 丰 ５ ４&nbsp;</TD>

<TD VALIGN=TOP>一 东</TD>

<TD VALIGN=TOP>穷 中 ５ 平 凶 容 公 １ ６
平 容 从 ２ １ 平 冲
穷 ４ ５ 平 邦 丰 ５ ４ 平&nbsp;</TD>

<TD VALIGN=TOP>东 、 冬 、 钟 、 江</TD>
</TR>

<TR>
<TD VALIGN=TOP>十 六 中</TD>

<TD VALIGN=TOP>穷 中 ５ 冲 穷 ４ ５&nbsp;</TD>

<TD>　</TD>

<TD>　</TD>

<TD>　</TD>
</TR>

<TR>
<TD VALIGN=TOP>十 七 蒸</TD>

<TD VALIGN=TOP>胜 应 ７ ３</TD>

<TD VALIGN=TOP>三 登</TD>

<TD VALIGN=TOP>胜 应 ７ ３ 去&nbsp;</TD>

<TD VALIGN=TOP>蒸 、 登</TD>
</TR>

<TR>
<TD VALIGN=TOP>十 八 侵</TD>

<TD>　</TD>

<TD VALIGN=TOP>二 侵</TD>

<TD>　</TD>

<TD VALIGN=TOP>侵 、 覃 、 盐</TD>
</TR>

<TR>
<TD VALIGN=TOP>十 九 谈</TD>

<TD>　</TD>

<TD VALIGN=TOP>十 七 炎</TD>

<TD>　</TD>

<TD VALIGN=TOP>谈 、 添 咸 、 衔 、 严 凡&nbsp;</TD>
</TR>

<TR>
<TD>　</TD>

<TD>　</TD>

<TD VALIGN=TOP>入 声 一 戠</TD>

<TD VALIGN=TOP>直 得 惑 式 ２ ２ 黑 式 式 忒 极 ２ ８ 伏 极 ５ ８ 啬 啬
服 德 克 极 极 国 ５ ９ 贼 福 式 式 德 ６ ５ 德 力 极 ６ ８&nbsp;</TD>

<TD VALIGN=TOP>职 、 德</TD>
</TR>

<TR>
<TD>　</TD>

<TD>　</TD>

<TD VALIGN=TOP>二 月</TD>

<TD VALIGN=TOP>屈 出 ５ 昧 物 １ ４ 物 惚 ２ １ 惚 物 ２ １ 裂 发 歇 竭
灭 蹶 ３ ９ 缺 弊 ４ ５ 屈 拙 讷 热 ４ ５ 拔 脱 辍 ５ ４ 杀 活 害 ７ ３
契 彻 ７ ９&nbsp;</TD>

<TD VALIGN=TOP>物 、 迄 、 月 、 没 、 曷 、 末 、 黠 、 ? 、 屑 、 薛</TD>
</TR>

<TR>
<TD>　</TD>

<TD>　</TD>

<TD VALIGN=TOP>三 易</TD>

<TD VALIGN=TOP>迹 ? 策 解 ２ ７&nbsp;</TD>

<TD VALIGN=TOP>锡</TD>
</TR>

<TR>
<TD>　</TD>

<TD>　</TD>

<TD VALIGN=TOP>四 ?</TD>

<TD VALIGN=TOP>诘 一 １ ４&nbsp;</TD>

<TD VALIGN=TOP>质 、 术 、 栉</TD>
</TR>

<TR>
<TD>　</TD>

<TD>　</TD>

<TD VALIGN=TOP>五 昔</TD>

<TD VALIGN=TOP>客 释 １ ５ 恶 若 ２ ０ 落 石 ３ ９ 客 尺 ６ ９&nbsp;</TD>

<TD VALIGN=TOP>陌 、 麦 、 昔</TD>
</TR>

<TR>
<TD>　</TD>

<TD>　</TD>

<TD VALIGN=TOP>六 屋</TD>

<TD VALIGN=TOP>朴 谷 浊 １ ５ 足 属 朴 欲 １ ９ 辱 谷 谷 足 朴 欲 ３ ７
琭 玉 ３ ９ 谷 辱 足 ４ １ 足 辱 ４ ４ 欲 足 ４ ６ 欲 朴 ５ ７&nbsp;</TD>

<TD VALIGN=TOP>屋 、 沃 、 烛 、 觉</TD>
</TR>

<TR>
<TD>　</TD>

<TD>　</TD>

<TD VALIGN=TOP>七 匊</TD>

<TD VALIGN=TOP>笃 复 １ ６ 畜 育 熟 覆 ５ １&nbsp;</TD>

<TD>　</TD>
</TR>

<TR>
<TD>　</TD>

<TD>　</TD>

<TD VALIGN=TOP>八 乐</TD>

<TD>　</TD>

<TD VALIGN=TOP>药 铎&nbsp;</TD>
</TR>

<TR>
<TD VALIGN=TOP>二 十 叶</TD>

<TD>　</TD>

<TD VALIGN=TOP>九 合</TD>

<TD>　</TD>

<TD VALIGN=TOP>缉 、 合 、 盍 、 叶 帖 、 洽 、 狎 、 业 、 乏</TD>
</TR>

<TR>
<TD VALIGN=TOP>廿 一 缉</TD>

<TD VALIGN=TOP></TD>

<TD>　</TD>

<TD>　</TD>

<TD>　</TD>
</TR>
</TABLE><pre><span class="swy1">
    （其三）细绎江氏老子韵读，其大异于姚文田者，在于以五千言用韵之文为准，而
发明通韵与合韵之说。如四十一章谷、辱、足、偷、渝、隅同属侯部，姚文田分谷、辱、
足一韵（六屋入声），偷、渝、一韵（十三侯平声），邓廷桢同。江氏则破除此种入声
分配之谬，以谷、辱、足、偷、渝、隅为一韵。此犹就同部者言之，若夫异部之通转，
则非妙于审音者不能。如六十七章勇、广、长为阳、东通韵，而姚文田邓廷桢则只广、
长韵。二章事、教、辞、有、恃为之、宵合韵，而姚文田、邓廷桢则只辞、有、恃韵。
至如六十四章散、乱、末之祭、元通韵，三十五章味、见、既之脂、元合韵，则非妙达
阴阳对转之理者所敢言、所能言矣。考老子通韵合韵之例，江氏所发明者，以通韵言，
如：
    （一）之、幽通韵（九章、十六章、二十五章、五十二章、三十三章、五十章、五
十九章）。
    （二）幽、宵通韵（四十一章）。
    （三）侯、鱼通韵（二十六章、三十章、三十四章）。
    （四）歌、支通韵（十章、二十八章）。
    （五）脂、祭通韵（四十五章）。
    （六）祭、元通韵（六十四章）。
    （七）元、真通韵（三十章）。
    （八）文、真通韵（一章、十五章、二十六章）。
    （九）真、耕通韵（二十二章、三十二章）。
    （十）阳、东通韵（十二章、十六章、二十二章、二十五章、二十六章、六十七章）。
以合韵言，如：
    （一）之、宵合韵（二章）。
    （二）幽、侯合韵（十七章）。
    （三）脂、元合韵（三十五章）。就中“之、幽通韵”“侯、鱼通韵”“脂、祭通
韵”“真、耕通韵”“文、真通韵”，皆为同列相比之近旁通转。惟“之、幽”“侯、
鱼”“脂、祭”为阴声与阴声之近旁转，“真、耕”“文、真”“阳、东”则为阳声与
阳声之近旁转。又“之、宵合韵”“幽、侯合韵”为阴声与阴声之近旁合。次之，“元、
真通韵”“幽、宵通韵”为次旁通转，但“元、真”为阳声与阳声之次旁转，“幽、宵”
为阴声与阴声之次旁转。“歌、支通韵”为阴声与阴声之又次旁转，惟“祭、元通韵”
为阴阳相对之次通转，“脂、元合韵”为阴阳相对之又次对合。试本孔广森、章炳麟之
说，为列图如上，以资说明。
    （其四）老子五千言，其疾徐长短，用韵体制各殊：有通篇用韵者；有章首用韵，
而中间或尾声不拘者；有间句助语自为唱叹，不在韵例者。此盖哲学诗之体裁有所谓
“自由押韵式”。就其用韵之格式言之，有与诗经绝同者，如二十八章：
    知其雄，守其雌，为天下溪；为天下溪，常德不离，复归于婴儿（歌、支通韵）。
    知其白，守其黑，为天下式；为天下式，常德不忒，复归于无极（之部）。
    知其荣，守其辱，为天下谷；为天下谷，常德乃足，复归于朴（侯部）。又如十章：
    载营魄抱一，能无离？
    专气致柔，能婴儿？
    涤除玄览，能无疵？
    爱人治国，能无为？
    天门开阖，能为雌？
    明白四达，能无知（歌、支通韵）？
    此一唱三叹，以声论声，即置之三百篇中，亦不知有何分别；然而终不同者，则三
百篇皆吟咏性情之作，而此则以说理竞长。所谓哲学诗之特点乃在内容，内容有异而形
式随之，此所以老子用韵体裁与诗有同有异，而与易则无不同也。老子韵例韵表，旧有
作者，如刘师培之老子韵表，见丙午国粹学报，多妄说不可信。沅君之老子韵例初稿，
见北京大学研究所国学门周刊，而语焉不详。兹篇所列，都二十四则：
    （一）一句一转韵例
    名与身孰亲（真部）？身与货孰多（歌部）？得与亡孰病（阳部）？是故甚爱必大
费（脂部），多藏必厚亡（阳部）。知足不辱（侯部），知止不殆，可以长久（之部）。
（四十四章）
    我无为而民自化（歌部），我好静而民自正（耕部），我无事而民自富（之部），
我无欲而民自朴（侯部）。（五十七章）
    （二）二句一转韵例
    不出户，知天下（鱼部）；不窥牖，见天道（幽部）。（四十七章）
    其政闷闷，其民醇醇（文部）；其政察察，其民缺缺（祭部）。（五十八章）
    （三）三句一转韵例
    善建者不拔，善抱者不脱，子孙以祭祀不辍（祭部）。修之身，其德乃真（真部）；
修之家，其德有余（鱼部）。（五十四章）
    勇于敢则杀，勇于不敢则活，知此两者或利或害（祭部）。天之所恶，孰知其故
（鱼部）？（七十三章）
    （四）四句一转韵例
    故有无相生，难易相成，长短相形，高下相倾（耕部），音声相和，前后相随（歌
部）。（二章）
    古之善为士者不武，善战者不怒，善胜敌者不与，善用人者为下（鱼部）。是谓不
争之德，是以用人之力，是谓配天之极（之部）。（六十八章）
    （五）五句以上一转韵例
    五色令人目盲，五音令人耳聋，五味令人口爽，驰骋田猎令人心发狂，难得之货令
人行妨（阳、东通韵）。是以圣人为腹不为目（幽部），故去彼取此（支部）。（十二
章）
    天下有始，以为天下母。既知其母，又知其子；既知其子，复守其母，没身不殆
（之部）。塞其兑，闭其门，终身不勤（阳部）；开其兑，济其事，终身不救（之、幽
通韵）。见小曰明，守柔曰强。用其光，复归其明，无遗身殃，是谓袭常（阳部）。
（五十二章）
    （六）一章一韵例
    持而盈之，不若其以。揣而锐之，不可长保。金玉满室，莫之能守。富贵而骄，自
遗其咎。功成、名遂、身退，天之道（之、幽通韵）。（九章）
    治人、事天莫若式，夫唯式，是谓早服。早服谓之重积德，重积德，则无不克，无
不克，则莫知其极。莫知其极，可以有国；有国之母，可以长久，是谓深根固蔕、长生
久视之道（之、幽通韵）。（五十九章）
    （七）一章数韵例
    重为轻根，静为躁君（文部）。是以君子终日行，不离辎重（阳、东通韵）。虽有
荣观，燕处超然（元部）。如何万乘之主，以身轻天下（侯、鱼通韵）？轻则失根，躁
则失君（文部）。（二十六章）
    大成若■，其用不弊（祭部）；大盈若冲，其用不穷（中部）。大直若屈，大巧若
拙，大辩若讷。躁胜寒，静胜热（脂、祭通韵），清静以为天下正（耕部）。（四十五
章）
    （八）二句间韵例
    知人者智，自知者明。胜人者有力，自胜者强（阳部）。（三十三章）
    天下之至柔，驰骋天下之至坚；出于无有，入于无间（元、真通韵）。（四十三章）
    （九）奇句偶韵例
    昔之得一者，天得一以清，地得一以宁，神得一以灵，谷得一以盈，万物得一以生，
侯王得一，以为天下正（耕部）。（三十九章）
    古用兵有言，吾不敢为主而为客，不敢进寸而退尺（鱼部）。（六十九章）
    （十）偶句奇韵例
    企者不久，夸者不行，自见不明，自是不彰，自伐无功，自矜不长（阳、东通韵）。
（二十四章）
    道生之，德畜之，物形之，势成之（耕部）。（五十一章）
    （十一）两韵互协例
    师之所处，荆棘生焉。大军之后（鱼部），必有凶年（元部）。（三十章）
    是谓行无行，攘无臂，执无兵（阳部），仍无敌（支部）。（六十九章）
    （十二）两韵句中互协例
    孰能浊以止，静之徐清？孰能安以久（之部），动之徐生（耕部）？（十五章）
    天无以清，将恐裂；地无以宁，将恐发；神无以灵，将恐歇；谷无以盈，将恐竭；
万物无以生，将恐灭；侯王无以贞（耕部），而贵高将恐蹶（祭部）。（三十九章）
    （十三）两韵隔协例
    曲则全，枉则直，洼则盈，弊则新（真、耕通韵），少则得，多则惑。是以圣人抱
一为天下式（之部）。（二十二章）
    其安易持，其未兆易谋。其脆易判，其微易散。为之于未有（之部），治之于未
    ○（元部）。（六十四章）
    （十四）三韵互协例
    塞其兑，闭其门，挫其锐（祭部），解其忿和其光，同其尘（文部），是谓玄同
（阳、东通韵）。（五十六章）
    （十五）四韵互协例
    俨兮其若客，涣（元部）兮若冰之将释（鱼部）。敦兮其若朴，旷兮其若谷，混
（谆部）兮其若浊（侯部）。（十五章）
    （十六）句中韵例
    希言自然（元部）。（二十三章）正言若反（元部）。（七十八章）
    知足不辱，知止不殆，可以长久（之部）。（四十四章）
    （十七）首尾韵例
    祸兮福之所倚（歌部），福兮祸之所伏（之部）。（五十八章）
    信言不美，美言不信（真部）。善者不辩，辩者不善（元部）。知者不博，博者不
知（支部）。（八十一章）
    （十八）句首韵例
    善行无辙迹，善言无瑕■，善数不用筹策，善闭无关键而不可开，善（元部）结无
绳约而不可解（支部）。（二十七章）
    果而勿矜，果而勿伐，果而勿骄，果而不得已，果（歌部）而勿强（阳、东通韵）。
（三十章）
    （十九）首尾上下皆韵例
    大道废，有仁义；智能出（脂部），有大伪（歌部）。（十八章）
    （二十）韵上韵例
    多言数穷，不如守中（中部）。（五章）
    为者败之，执者失之（之部）。（六十四章）
    （二十一）双声为韵例
    豫（鱼部）兮若冬涉川，犹（宵部）兮若畏四邻（文、真通韵）。（十五章）
    合抱之木（侯部），生于毫末（祭部）。（六十四章）
    （二十二）叠字韵例
    道可道，非常道（幽部）；名可名，非常名（耕部）。（一章）
    是以圣人不病，以其病病，是以不病（耕部）。（七十一章）
    生之徒十有三，死之徒十有三，人之生，动之死地亦十有三（侵部）。（五十章）
    （二十三）助字韵例
    生之、畜之，生而不有，为而不恃，长而不宰（之部）。（十章）
    将欲取天下而为之，吾见其不得已。天下神器，不可为也；为者败之，执者失之
（之、支通韵）。（二十九章）
    故从事而道者，道德之。同于德者，德德之；同于失者，道失之（之部）。（二十
三章）
    （二十四）助字不为韵例
    上士闻道，勤而行之。中士闻道，若存若亡（阳部）。（四十一章）
    物或恶之，故有道者不处（鱼部）。（二十四章）
    由上所举韵例，有前人所认为无韵者，而实皆自然协韵。如以叠字为韵，老子之例
甚多也，而在诗、易中亦有旁证。诗如蒹葭各章从、从韵，葛覃一二章覃、覃韵，抑五
章玷、玷韵，生民三章林、林韵，载芟今、今韵，褰裳一、二章狂、狂韵，何人斯五章
行、行韵，巧言二章生、生韵，鸿雁三章、抑九章、桑柔下章皆人、人为韵，绵七章门、
门韵，荡二以下各章以七“商”字为韵，东山各章以四“山”字为韵，雨无正五章、巧
言五章、宾之初筵一章皆言、言为韵，采薇四章、韩奕三章皆何、何为韵，韩奕四章、
抑十章之、之为韵，出车五章、巷伯七章、南山有台一、二、四、五章子、子为韵。余
如来来、国国、鼠鼠、女女、弟弟、醉醉、悠悠、乐乐，叠字为韵者，尚不胜数。又以
易经为例，颐彖传养、养韵，大壮彖传壮、壮韵，观六三、九五、上九生、生、生韵，
节初九、九二庭、庭韵，鼎六五、上九铉、铉韵，贲彖传文、文韵，蛊彖辞，巽五九日、
日韵，损象传时、时韵，小过彖辞事、事韵，屯六二字、字韵，豫六三、困上六悔、悔
韵，蒙上九寇、寇韵，萃彖传聚、聚韵，旅六二、九二仆、仆韵，大有初九咎、咎韵。
由此知五千言以道、道为韵，名、名为韵，以仁、仁为韵，狗、狗为韵者，又何足异？
又以助字韵为例，易革象传之、志韵，鼎象传之、尤韵。即谓诗经不协语助，实亦不然。
抑十章、韩奕四章皆以二“之”字为韵，载驰四章尤、思、之韵，小戎二章期、之韵，
园有桃一、二章哉、其、之、之、思、哉、其、之、之、思韵。再以楚辞证之，离骚
“心犹豫而狐疑，怀椒糈而要之”，“命灵氛为余占之，孰信修而慕之”，天问之、谋、
之韵，尤、之、期之韵，九章惜诵之、尤、之韵，哀郢持、之韵，时、丘、之韵，思美
人之、■、期韵，惜往日之、疑、辞、之韵，九辩二“之”字、四“之”字韵。由此知
五千言二“之”字韵（七十四章），三“之”字韵（二十三章、六十六章、八十章），
四“之”字韵（十七章），五“之”字韵（四十九章），又何足异？惟老子为哲学诗，
其用韵较诗经为自由，则诚有之，若谓其手笔差异，文不拘韵，则不但不达五千言铿锵
之妙，且不足以语诸子之文矣。一九五五年三月一日朱谦之。
    ------------------
　　YOUTH 整理
</span></pre>
 </td>
  </tr>
</table>
</center>
</div>
<center><A HREF="082.htm"><IMG SRC="up.gif"alt="前" nosave border=0></A><a href="index.html"><img src="home.gif" alt="回黄金书屋" nosave border=0></A><A HREF="084.htm"><IMG SRC="next1.gif" alt="后" nosave border=0></A></center>
</body>
</html>
