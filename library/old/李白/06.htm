<html>
<head><title>黄金书屋---李白诗全集 卷六 （古近体诗二十八首）</title></head>
<BODY TEXT="#000000" BGCOLOR="#E4EBF1" LINK="#0000EE" VLINK="#551A8B" ALINK="#FF0000">
<CENTER><B><FONT COLOR="#FF6666"><FONT POINT-SIZE="16">李白诗全集 卷六 （古近体诗二十八首）&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT></FONT></B></CENTER>
<FONT SIZE=+1>
<pre>
襄阳歌

落日欲没岘山西。
倒著接口花下迷。  【上四下离】
襄阳小儿齐拍手。
拦街争唱白铜□。  【革是】
旁人借问笑何事。
笑杀山翁醉似泥。  ( 翁一作公 )
鸬鹚杓。
鹦鹉杯。
百年三万六千日。
一日须倾三百杯。
遥看汉水鸭头绿。
恰似葡萄初发醅。  【酉发】
此江若变作春酒。
垒麴便筑糟丘台。
千金骏马换小妾。  ( 小一作少 )
笑坐雕鞍歌落梅。  ( 笑一作醉 )
车旁侧挂一壶酒。
凤笙龙管行相催。
咸阳市中叹黄犬。
何如月下倾金□。  【垒土换缶】
君不见晋朝羊公一片石。
龟头剥落生莓苔。  ( 龟一作龙 )
泪亦不能为之堕。
心亦不能为之哀。

( 一本此下有
谁能忧彼身後事。
金凫银鸭葬死灰。
二句 )

清风朗月不用一钱买。  ( 朗一作明 )
玉山自倒非人推。
舒州杓。
力士铛。
李白与尔同死生。
襄王云雨今安在。
江水东流猿夜声。


南都行

南都信佳丽。
武阙横西关。
白水真人居。
万商罗廛圜。  【圜口换门】
高楼对紫陌。
甲第连青山。
此地多英豪。
邈然不可攀。
陶朱与五□。  【股月换羊旁】
名播天壤间。
丽华秀玉色。
汉女娇朱颜。
清歌遏流云。
艳舞有余闲。
遨游盛宛洛。
冠盖随风还。
走马红阳城。
呼鹰白河湾。
谁识卧龙客。
长吟愁鬓斑。


江上吟

木兰之□沙棠舟。  【木世】
玉箫金管坐两头。
美酒樽中置千斛。
载妓随波任去留。
仙人有待乘黄鹤。
海客无心随白鸥。
屈平词赋悬日月。
楚王台榭空山丘。
兴酣落笔摇五岳。
诗成笑傲凌沧洲。
功名富贵若长在。
汉水亦应西北流。


侍从宜春苑奉诏赋龙池柳色初青听新莺百啭歌

东风已绿瀛洲草。
紫殿红楼觉春好。
池南柳色半青春。
萦烟袅娜拂绮城。
垂丝百尺挂雕楹。
上有好鸟相和鸣。
间关早得春风情。
春风卷入碧云去。
千门万户皆春声。
是时君王在镐京。
五云垂晖耀紫清。
仗出金宫随日转。
天回玉辇绕花行。
始向蓬莱看舞鹤。
还过芷若听新莺。
新莺飞绕上林苑。
愿入箫韶杂凤笙。


玉壶吟

烈士击玉壶。
壮心惜暮年。
三杯拂剑舞秋月。
忽然高咏涕泗涟。
凤凰初下紫泥诏。
谒帝称觞登御筵。
揄扬九重万乘主。
谑浪赤墀青琐贤。
朝天数换飞龙马。
敕赐珊瑚白玉鞭。
世人不识东方朔。
大隐金门是谪仙。
西施宜笑复宜颦。
丑女效之徒累身。
君王虽爱蛾眉好。
无奈宫中妒杀人。


豳歌行上新平长史兄粲

豳谷稍稍振庭柯。
泾水浩浩扬湍波。
哀鸿酸嘶暮声急。
愁云苍惨寒气多。
忆昨去家此为客。
荷花初红柳条碧。
中宵出饮三百杯。
明朝归揖二千石。
宁知流寓变光辉。
胡霜萧飒绕客衣。
寒灰寂寞凭谁暖。
落叶飘扬何处归。
吾兄行乐穷曛旭。
满堂有美颜如玉。
赵女长歌入彩云。
燕姬醉舞娇红烛。
狐裘兽炭酌流霞。
壮士悲吟宁见嗟。
前荣後枯相翻覆。
何惜余光及棣华。


西岳云台歌送丹丘子

西岳峥嵘何壮哉。
黄河如丝天际来。
黄河万里触山动。
盘涡毂转秦地雷。
荣光休气纷五彩。
千年一清圣人在。
巨灵咆哮擘两山。
洪波喷箭射东海。  ( 箭一作流 )
三峰却立如欲摧。
翠崖丹谷高掌开。
白帝金精运元气。
石作莲花云作台。
云台阁道连窈冥。
中有不死丹丘生。
明星玉女备洒扫。
麻姑搔背指爪轻。
我皇手把天地户。
丹丘谈天与天语。
九重出入生光辉。
东来蓬莱复西归。
玉浆傥惠故人饮。
骑二茅龙上天飞。


元丹丘歌

元丹丘。
爱神仙。
朝饮颍川之清流。
暮还嵩岑之紫烟。
三十六峰长周旋。
长周旋。
蹑星虹。
身骑飞龙耳生风。
横河跨海与天通。
我知尔游心无穷。


扶风豪士歌

洛阳三月飞胡沙。
洛阳城中人怨嗟。
天津流水波赤血。
白骨相撑如乱麻。
我亦东奔向吴国。
浮云四塞道路赊。
东方日出啼早鸦。
城门人开扫落花。
梧桐杨柳拂金井。
来醉扶风豪士家。
扶风豪士天下奇。
意气相倾山可移。
作人不倚将军势。
饮酒岂顾尚书期。
雕盘绮食会众客。
吴歌赵舞香风吹。
原尝春陵六国时。
开心写意君所知。
堂中各有三千士。
明日报恩知是谁。
抚长剑。
一扬眉。
清水白石何离离。
脱吾帽。
向君笑。
饮君酒。
为君吟。
张良未逐赤松去。
桥边黄石知我心。


同族弟金城尉叔卿烛照山水壁画歌

高堂粉壁图蓬瀛。
烛前一见沧洲清。
洪波汹涌山峥嵘。
皎若丹丘隔海望赤城。
光中乍喜岚气灭。
谓逢山阴晴後雪。
回溪碧流寂无喧。
又如秦人月下窥花源。
了然不觉清心魂。
只将叠嶂鸣秋猿。
与君对此欢未歇。
放歌行吟达明发。
却顾海客扬云帆。
便欲因之向溟渤。

白毫子歌

淮南小山白毫子。
乃在淮南小山里。
夜卧松下云。  ( 云一作雪 )
朝餐石中髓。
小山连绵向江开。
碧峰□岩渌水回。  【谗言换山旁】
余配白毫子。
独酌流霞杯。
拂花弄琴坐青苔。
绿萝树下春风来。
南窗萧飒松声起。
凭崖一听清心耳。
可得见。
未得亲。
八公携手五云去。
空余桂树愁杀人。



梁园吟

我浮黄云去京阙。  ( 云一作河 )
挂席欲进波连山。
天长水阔厌远涉。
访古始及平台间。
平台为客忧思多。
对酒遂作梁园歌。
却忆蓬池阮公咏。
因吟渌水扬洪波。
洪波浩荡迷旧国。
路远西归安可得。
人生达命岂暇愁。
且饮美酒登高楼。
平头奴子摇大扇。
五月不热疑清秋。
玉盘杨梅为君设。
吴盐如花皎白雪。
持盐把酒但饮之。
莫学夷齐事高洁。  ( 一作何用孤高比云月 )
昔人豪贵信陵君。
今人耕种信陵坟。
荒城虚照碧山月。
古木尽入苍梧云。
粱王宫阙今安在。
枚马先归不相待。
舞影歌声散绿池。
空余汴水东流海。
沉吟此事泪满衣。
黄金买醉未能归。
连呼五白行六博。
分曹赌酒酣驰辉。
歌且谣。
意方远。
东山高卧时起来。
欲济苍生未应晚。

鸣皋歌送岑徵君  时梁园三尺雪.

若有人兮思鸣皋。
阻积雪兮心烦劳。
洪河凌竞不可以径度。
冰龙鳞兮难容□。  【舟刀】
邈仙山之峻极兮。
闻天籁之嘈嘈。
霜崖缟皓以合沓兮。
若长风扇海涌沧溟之波涛。
玄猿绿罴。
舔□□岌。  【舌炎】【上山下金】
危柯振石。
骇胆栗魄。
群呼而相号。
峰峥嵘以路绝。
挂星辰于□岩。  【上山下敖】
送君之归兮。
动鸣皋之新作。
交鼓吹兮弹丝。
觞清冷之池阁。

君不行兮何待。
若反顾之黄鹄。
扫梁园之群英。
振大雅于东洛。
巾征轩兮历阻折。
寻幽居兮越□□。  【山献】【锷换山旁】
盘白石兮坐素月。
琴松风兮寂万壑。
望不见兮心氛氲。
萝冥冥兮霰纷纷。
水横洞以下渌。
波小声而上闻。
虎啸谷而生风。
龙藏溪而吐云。
寡鹤清唳。
饥鼯颦呻。
魂独处此幽默兮。
愀空山而愁人。
鸡聚族以争食。
凤孤飞而无邻。
口蜓嘲龙。  【堰换虫旁】
鱼目混珍。
嫫母衣锦。
西施负薪。
若使巢由桎梏于轩冕兮。
亦奚异乎夔龙蹩口于风尘。  【上薛下足】
哭何苦而救楚。
笑何夸而却秦。
吾诚不能学二子沽名矫节以耀世兮。
固将弃天地而遗身。
白鸥兮飞来。
长与君兮相亲。


鸣皋歌奉饯从翁清归五崖山居

忆昨鸣皋梦里还。
手弄素月清潭间。
觉时枕席非碧山。
侧身西望阻秦关。
麒膦阁上春还早。
著书却忆伊阳好。
青松来风吹古道。  ( 古一作石 )
绿萝飞花覆烟草。
我家仙翁爱清真。  ( 翁一作公 )
才雄草圣凌古人。
欲卧鸣皋绝世尘。
鸣皋微茫在何处。
五崖峡水横樵路。  ( 峡一作溪 )
身披翠云裘。
袖拂紫烟去。
去时应过嵩少间。
相思为折三花树。


劳劳亭歌  在江宁县南十五里. 古送别之所

金陵劳劳送客堂。
蔓草离离生道旁。
古情不尽东流水。
此地悲风愁白杨。
我乘素舸同康乐。
朗咏清川飞夜霜。
昔闻牛渚吟五章。
今来何谢袁家郎。
苦竹寒声动秋月。
独宿空帘归梦长。


横江词六首

其一

人道横江好。  ( 道一作言 )
侬道横江恶。
一风三日吹倒山。  ( 三日一作一月)   ( 一作猛风吹倒天门山 )
白浪高于瓦官阁。

其二

海潮南去过浔阳。
牛渚由来险马当。
横江欲渡风波恶。
一水牵愁万里长。

其三

横江西望阻西秦。
汉水东连扬子津。  ( 汉一作楚 )   ( 连一作流 )
白浪如山那可渡。

狂风愁杀峭帆人。

其四

海神来过恶风回。  ( 来一作东 )
浪打天门石壁开。
浙江八月何如此。
涛似连山喷雪来。

其五

横江馆前津吏迎。
向余东指海云生。
郎今欲渡缘何事。
如此风波不可行。

其六

月晕天风雾不开。  ( 月一作日 )
海鲸东蹙百川回。
惊波一起三山动。
公无渡河归去来。


金陵城西楼月下吟

金陵夜寂凉风发。
独上高楼望吴越。
白云映水摇空城。
白露垂珠滴秋月。
月下沉吟久不归。
古来相接眼中稀。
解道澄江净如练。
令人长忆谢玄晖。


东山吟

携妓东土山。  ( 土山一作山去 )
怅然悲谢安。
我妓今朝如花月。
他妓古坟荒草寒。
白鸡梦後三百岁。
洒酒浇君同所欢。
酣来自作青海舞。
秋风吹落紫绮冠。
彼亦一时。
此亦一时。
浩浩洪流之咏何必奇。


僧伽歌

真僧法号号僧伽。
有时与我论三车。
问言诵咒几千遍。
口道恒河沙复沙。
此僧本住南天竺。
为法头陀来此国。
戒得长天秋月明。
心如世上青莲色。
意清净。
貌棱棱。
亦不减。
亦不增。
瓶里千年铁柱骨。  ( 铁柱一作舍利 )
手中万岁胡孙藤。
嗟予落魄江淮久。  ( 淮一作湖 )
罕遇真僧说空有。
一言散尽波罗夷。
再礼浑除犯轻垢。



白云歌送刘十六归山

楚山秦山皆白云。
白云处处长随君。
长随君。
君入楚山里。
云亦随君渡湘水。
湘水上。
女萝衣。
白云堪卧君早归。


金陵歌送别范宣

石头□岩如虎踞。  【谗换山旁】
凌波欲过沧江去。
钟山龙盘走势来。
秀色横分历阳树。
四十余帝三百秋。
功名事迹随东流。
白马小儿谁家子。
泰清之岁来关囚。  ( 一作吹唇虎啸凤皇楼 )
金陵昔时何壮哉。
席卷英豪天下来。
冠盖散为烟雾尽。
金舆玉座成寒灰。
扣剑悲吟空咄嗟。
梁陈白骨乱如麻。
天子龙沉景阳井。
谁歌玉树后庭花。
此地伤心不能道。
目下离离长春草。
送尔长江万里心。
他年来访南山老。  ( 老一作皓 )


笑歌行  ( 以下二首  苏轼云是伪作 )

笑矣乎。
笑矣乎。
君不见曲如钩。
古人知尔封公侯。
君不见直如弦。
古人知尔死道边。
张仪所以只掉三寸舌。
苏秦所以不垦二顷田。
笑矣乎。
笑矣乎。
君不见沧浪老人歌一曲。
还道沧浪濯吾足。
平生不解谋此身。
虚作离骚遣人读。
笑矣乎。
笑矣乎。
赵有豫让楚屈平。
卖身买得千年名。
巢由洗耳有何益。
夷齐饿死终无成。
君爱身后名。
我爱眼前酒。
饮酒眼前乐。
虚名何处有。
男儿穷通当有时。
曲腰向君君不知。
猛虎不看几上肉。
洪炉不铸囊中锥。
笑矣乎。
笑矣乎。
宁武子。
朱买臣。
叩角行歌背负薪。
今日逢君君不识。
岂得不如佯狂人。


悲歌行

悲来乎。
悲来乎。
主人有酒且莫斟。
听我一曲悲来吟。
悲来不吟还不笑。
天下无人知我心。
君有数斗酒。
我有三尺琴。
琴鸣酒乐两相得。
一杯不啻千钧金。
悲来乎。
悲来乎。
天虽长。
地虽久。
金玉满堂应不守。
富贵百年能几何。
死生一度人皆有。
孤猿坐啼坟上月。
且须一尽杯中酒。
悲来乎。
悲来乎。
凤凰不至河无图。
微子去之箕子奴。
汉帝不忆李将军。
楚王放却屈大夫。
悲来乎。
悲来乎。
秦家李斯早追悔。
虚名拨向身之外。
范子何曾爱五湖。
功成名遂身自退。
剑是一夫用。
书能知姓名。
惠施不肯干万乘。
卜式未必穷一经。
还须黑头取方伯。
莫谩白首为儒生。

阿瑟编校
</pre>
</font>
<center><A HREF="05.htm"><span style="background-color: #E1DFF2">上一页</span></a>      　　<a href="http://www.goldnets.com/"><span style="background-color: #E1DFF2">回首页</span></a>　　      <A HREF="07.htm"><span style="background-color: #E1DFF2">下一页</span></a></center>
</body>
</html>
