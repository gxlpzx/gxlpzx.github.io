<html>
<head>
<title>黄金书屋---东游记（又名：上洞八仙传、八仙出处东游记）</title>
   <META HTTP-EQUIV="Content-Type" CONTENT="text/html; charset=utf-8">
<style>
#page {position:absolute; z-index:0; left:0px; top:0px}
.swy1 {font: 12pt/16pt "宋体"} 
.swy2 {font: 9pt/12pt "宋体"} 
</style>
</head>
<BODY TEXT="#000000" BGCOLOR="#E4EBF1" LINK="#0000EE" VLINK="#551A8B" ALINK="#FF0000">
<span class="swy2">
<A HREF="index.html">东游记</A>
</span>
<CENTER><B><FONT FACE="楷体_GB2312"><FONT COLOR="#FF6666"><FONT SIZE=5>果老殿中辨鹿</FONT></FONT></font></B></CENTER>
<center><HR WIDTH="85%"></CENTER>
<div align="center">
<table border="0">
  <tr>
    <td><pre><span class="swy1">    一日，明皇谓力士曰：“吾闻饮酒而无醉者，奇士也。”时天寒，因取以饮果。三
进，颓然曰：“非佳酒也。”乃缩颈，视齿皆焦，顾左右取如意一试，因出药傅之，良
久，其齿复灿然如玉。明皇偶于咸阳获一大鹿，将令大官烹之，果曰：“此仙鹿也，已
满千岁。昔汉武帝元符五年，有曾侍从数于上林护此鹿，乃放之。”明皇曰：“吾囿中
之鹿多矣，况时代变迁，岂能常存乎？”果曰：“汉武帝放时，以铜牌志于左角上。”
上命验之，果有铜牌长二寸许，但文字凋落耳。上曰：“元符是何甲子？至此年数凡儿？”
果曰：“是岁癸亥，始开昆明池，合算成八百五十二年矣。”帝向太史校其历，略无差
忒。时有叶法善者，嘉禾入，世为道士，尝游白马山古室，遇二仙人授以正一二三之法，
能伏劾鬼怪。帝尝征诣京师，欲宠以官，不拜。时适在朝，上问之曰：“张果何如？”
不敢言。上固诘之，对曰：“若陛下能免冠跣足救臣，臣方言其实。”上许之。法善曰：
“混沌初分白蝙蝠也。”言未绝，忽七窍流血，僵仆于地。上急诣果所，免冠跣足，请
赦其罪。张果曰：“此道多口，若不罚之，恐泄天地之机耳。”上复哀恳久之，果以水
噀其面，法善即时复生。帝益重之，诏图形于集贤院，号通玄先生。果屡陈老病乞归恒
州，帝赐绢三匹，命随从弟子二人，给以肩舆。到恒州弟子一人发回，一人相随入山。
天宝初，明皇又遣使征果，果闻之，竟卒，尸解而入仙班。弟子葬之。后发棺视之，乃
空棺而已。帝立栖霞观祀之。后有人题其图一绝，诗云：
    举世多少人，无如这老汉；不是倒骑驴，万事回头看。
    ------------------
　　<a href="http://huxw.126.com">古香斋</a> 输入
</span></pre>
 </td>
  </tr>
</table>
</center>
</div>
<center><A HREF="020.htm"><IMG SRC="up.gif"alt="前" nosave border=0></A><a href="index.html"><IMG SRC="home.gif" alt="回主页" nosave border=0></A><A HREF="022.htm"><IMG SRC="next1.gif" alt="后" nosave border=0></A></center>
</body>
</html>
