<html>
<head>
<title>黄金书屋---卷第八</title>
   <META HTTP-EQUIV="Content-Type" CONTENT="text/html; charset=utf-8">
<style>
#page {position:absolute; z-index:0; left:0px; top:0px}
.swy1 {font: 12pt/18pt "宋体"} 
</style>
</head>
<BODY TEXT="#000000" BGCOLOR="#E4EBF1" LINK="#0000EE" VLINK="#551A8B" ALINK="#FF0000">
<CENTER><B><FONT FACE="楷体_GB2312"><FONT COLOR="#FF6666"><FONT SIZE=5>卷第八</FONT></FONT></font></B></CENTER>
<center><HR WIDTH="85%"></CENTER>
<div align="center">
<table border="0" width="90%">
  <tr>
    <td class="swy1"><center><B><FONT COLOR="#CC33CC">冠颂第三十三</B></FONT></center>
　　邾隐公既即位，将冠，使大夫因孟懿子问礼于孔子．子曰：“其礼如世子之冠．冠于阼者，以着代也，<FONT style="FONT-SIZE: 9pt"><font color="#551A8B">阼主人之阶以明其代父</font></font>醮于客位，加其有成，<FONT style="FONT-SIZE: 9pt"><font color="#551A8B">冠于阶若不体则醮用酒于客位敬而成之户西为客位．醮子肖反</font></font>三加弥尊，导喻其志，<FONT style="FONT-SIZE: 9pt"><font color="#551A8B">喻其志使加弥尊宜敬成始缁布次皮弁次爵弁</font></font>冠而字之，敬其名也．虽天子之元子，犹士也，其礼无变，天下无生而贵者故也．行冠事必于祖庙，以祼享之，礼以将之，<FONT style="FONT-SIZE: 9pt"><font color="#551A8B">祼灌鬯也灌鬯以享神享献将行也鬯刃亮反</font></font>以金石之乐节之，<FONT style="FONT-SIZE: 9pt"><font color="#551A8B">金石者钟磬也</font></font>所以自卑而尊先祖，示不敢擅．”懿子曰：“天子未冠即位，长亦冠也．”孔子曰：“古者王世子虽幼，其即位则尊为人君，人君治成人之事者，何冠之有．”懿子曰：“然则诸侯之冠，异天子与？”<FONT style="FONT-SIZE: 9pt"><font color="#551A8B">怪天子无冠礼如诸侯之冠故问之</font></font>孔子曰：“君薨而世子主丧，是亦冠也已，人君无所殊也．”<FONT style="FONT-SIZE: 9pt"><font color="#551A8B">诸侯亦人君与天子无异</font></font>懿子曰：“今邾君之冠，非礼也．”<FONT style="FONT-SIZE: 9pt"><font color="#551A8B">懿子亦诸侯无冠则邾君之冠非也</font></font>孔子曰：“诸侯之有冠礼也，夏之末造也，<FONT style="FONT-SIZE: 9pt"><font color="#551A8B">夏之末世乃造诸侯冠礼</font></font>有自来矣，今无讥焉．<FONT style="FONT-SIZE: 9pt"><font color="#551A8B">言有所从来故今无所讥</font></font>天子冠者，武王崩，成王年十有三而嗣立，周公居冢宰，摄政以治天下，明年夏六月，既葬，<FONT style="FONT-SIZE: 9pt"><font color="#551A8B">周书亦曰岁十有三武王崩元年六月葬与此若合符而说者横为年纪蹙促成年少又命周公武王崩后五月乃摄政良可为冠与痛哉</font></font>冠成王而朝于祖，以见诸侯，亦有君也．周公命祝雍作颂曰：‘祝王达而未幼．’祝雍辞曰：‘使王近于民，<FONT style="FONT-SIZE: 9pt"><font color="#551A8B">常得民之心也</font></font>远于年，<FONT style="FONT-SIZE: 9pt"><font color="#551A8B">寿长</font></font>啬于时，<FONT style="FONT-SIZE: 9pt"><font color="#551A8B">啬爱也于时不夺民时也</font></font>惠于财，亲贤而任能．’其颂曰：‘令月吉日，王始加元服，去王幼志，服衮职，<FONT style="FONT-SIZE: 9pt"><font color="#551A8B">衮职盛服有礼文也</font></font>钦若昊命，<FONT style="FONT-SIZE: 9pt"><font color="#551A8B">钦敬若顺</font></font>六合是式，<FONT style="FONT-SIZE: 9pt"><font color="#551A8B">天地四方谓之六合言为之法式</font></font>率尔祖考，永永无极．’此周公之制也．”懿子曰：“诸侯之冠，其所以为宾主，何也？”孔子曰：“公冠则以卿为宾，无介公自为主，迎宾揖升自阼，立于席北，其醴也则如士，飨之以三献之礼，既醴，降自阼阶．诸侯非公而自为主者，其所以异，皆降自西阶，<FONT style="FONT-SIZE: 9pt"><font color="#551A8B">西阶宾也</font></font>玄端与皮弁，<FONT style="FONT-SIZE: 9pt"><font color="#551A8B">玄端缁布冠之服皮弁自服其服也</font></font>异朝服素毕，<FONT style="FONT-SIZE: 9pt"><font color="#551A8B">服朝而毕示不忘古</font></font>公冠四，<FONT style="FONT-SIZE: 9pt"><font color="#551A8B">公四加冠</font></font>加玄冕祭，<FONT style="FONT-SIZE: 9pt"><font color="#551A8B">加玄冕着祭服</font></font>其酬币于宾，则束帛乘马，<FONT style="FONT-SIZE: 9pt"><font color="#551A8B">已冠而飨既飨与宾币谓之人币乘马驷马也</font></font>王太子庶子之冠拟焉，<FONT style="FONT-SIZE: 9pt"><font color="#551A8B">王之太子庶子皆拟诸侯冠礼也</font></font>皆天子自为三，其礼与士无变，飨食宾也，皆同．”懿子曰：“始冠必加缁布之冠，何也？”孔子曰：“示不忘古，太古冠布斋则缁之，其緌也吾未之闻，<FONT style="FONT-SIZE: 9pt"><font color="#551A8B">言今有緌未闻之于古古无緌也緌冠之饰也</font></font>今则冠而币之，可也．”<FONT style="FONT-SIZE: 9pt"><font color="#551A8B">今不复冠币布币之不复者也</font></font>懿子曰：“三王之冠，其异何也？”孔子曰：“周弁，殷哻，夏收，一也．<FONT style="FONT-SIZE: 9pt"><font color="#551A8B">皆祭服也</font></font>三王共皮弁，素緌委貌，周道也；章甫，殷道也；母追，夏后氏之道也．”<FONT style="FONT-SIZE: 9pt"><font color="#551A8B">常所服之冠也</font></font><br>
<br>
<center><B><FONT COLOR="#CC33CC">庙制第三十四</B></FONT></center>
　　卫将军文子将立三军之庙于其家，<FONT style="FONT-SIZE: 9pt"><font color="#551A8B">文子名弥牢</font></font>使子羔访于孔子．子曰：“公庙设于私家，非古礼之所及，吾弗知．”子羔曰：“敢问尊卑上下立庙之制，可得而闻乎？”孔子曰：“天下有王，分地建国设祖宗，<FONT style="FONT-SIZE: 9pt"><font color="#551A8B">祖有功宗有德</font></font>乃为亲疏贵贱多少之数．是故天子立七庙，三昭三穆，与太祖之庙七，太祖近庙，皆月祭之，<FONT style="FONT-SIZE: 9pt"><font color="#551A8B">近谓高祖下亲为近</font></font>远庙为祧，有二祧焉，<FONT style="FONT-SIZE: 9pt"><font color="#551A8B">祧远意亲尽为祧二祧者高祖及父母祖是也．祧吐雕反</font></font>享尝乃止；<FONT style="FONT-SIZE: 9pt"><font color="#551A8B">四时祭也</font></font>诸侯立五庙，<FONT style="FONT-SIZE: 9pt"><font color="#551A8B">降天子二也</font></font>二昭二穆，与太祖之庙而五，曰祖考庙，<FONT style="FONT-SIZE: 9pt"><font color="#551A8B">始祖庙也</font></font>享尝乃止；大夫立三庙，<FONT style="FONT-SIZE: 9pt"><font color="#551A8B">降诸侯二也</font></font>一昭一穆，与太庙而三，曰皇考庙，享尝乃止；士立一庙，<FONT style="FONT-SIZE: 9pt"><font color="#551A8B">降大夫二也</font></font>曰考庙，王考无庙，合而享尝乃止；<FONT style="FONT-SIZE: 9pt"><font color="#551A8B">祖合于父庙中</font></font>庶人无庙，四时祭于寝．此自有虞以至于周之所不变也．<FONT style="FONT-SIZE: 9pt"><font color="#551A8B">自有虞以至于周周礼不异而说者以周有庙以有文武故祧当迁者而以为文庙或有甚矣礼典皆有七庙之文唯丧服小记云王者禘其祖之所自以其祖所出以其祖配之而立四庙谓始王者未有始祖故立四庙今有虞亦始王者而既立七庙矣则丧服小记之言亦妄矣</font></font>凡四代帝王之所谓郊者，皆以配天，其所谓禘者，皆五年大祭之所及也．<FONT style="FONT-SIZE: 9pt"><font color="#551A8B">殷周禘喾五年大祭而及</font></font>应为太祖者，则其庙不毁，不及太祖，虽在禘郊，其庙则毁矣．<FONT style="FONT-SIZE: 9pt"><font color="#551A8B">诸禘享考无庙郊亦无庙后稷之所以有庙自以太祖故曰不为太祖虽在禘郊其庙则毁据后稷而言殷人不郊●以●有大功契既为太祖之庙若复郊则●永不与于祀典是以郊●者也</font></font>古者祖有功而宗有德，谓之祖宗者，其庙皆不毁．”<FONT style="FONT-SIZE: 9pt"><font color="#551A8B">祖宗者不毁之名其庙有功者谓之祖至于周文王是也有德者谓之周武王是二庙自有祖宗乃谓之二祧又以为配食明堂之名亦可谓达圣指失实事也</font></font><br>
　　子羔问曰：“祭典云：‘昔有虞氏祖颛顼而宗尧，夏后氏亦祖颛顼而宗禹，殷人祖契而宗汤，周人祖文王而宗武王．’此四祖四宗，或乃异代，或其考祖之有功德，其庙可也．’若有虞宗尧，夏祖颛顼，皆异代之有功德者也，亦可以存其庙乎？”孔子曰：“善，如汝所闻也．如殷周之祖宗，其庙可以不毁，其它祖宗者，功德不殊，虽在殊代，亦可以无疑矣．诗云：‘蔽芾甘棠，勿翦勿伐，邵伯所憩．’<FONT style="FONT-SIZE: 9pt"><font color="#551A8B">蔽芾小貌甘棠杜也憩席也</font></font>周人之于邵公也，爱其人犹敬其所舍之树，况祖宗其功德而可以不尊奉其庙焉．”<br>
<br>
<center><B><FONT COLOR="#CC33CC">辩乐解第三十五</B></FONT></center>
　　孔子学琴于师襄子．襄子曰：“吾虽以击磬为官，然能于琴，今子于琴已习，可以益矣．”孔子曰：“丘未得其数也．”有间，曰：“已习其数，可以益矣．”孔子曰：“丘未得其志也．”有间，曰：“已习其志，可以益矣．”孔子曰：“丘未得其为人也．”有间，曰：“孔子有所谬然思焉，<FONT style="FONT-SIZE: 9pt"><font color="#551A8B">谬然深思貌</font></font>有所睪然高望而远眺．”<FONT style="FONT-SIZE: 9pt"><font color="#551A8B">眺见也．睪羊益反．眺他吊反</font></font>曰：“丘迨得其为人矣，近黮而黑，<FONT style="FONT-SIZE: 9pt"><font color="#551A8B">黮黑貌．黮敕感反</font></font>颀然长，<FONT style="FONT-SIZE: 9pt"><font color="#551A8B">颀长貌．颀渠希反</font></font>旷如望羊，<FONT style="FONT-SIZE: 9pt"><font color="#551A8B">旷用志广远望羊远视也</font></font>奄有四方，<FONT style="FONT-SIZE: 9pt"><font color="#551A8B">奄同也文王之时三分天下有其二后周有四方文王之功也</font></font>非文王其孰能为此．”师襄子避席叶拱而对曰：“<FONT style="FONT-SIZE: 9pt"><font color="#551A8B">叶拱两手薄其心也</font></font>君子圣人也，其传曰文王操．”<br>
　　子路鼓琴，孔子闻之，谓冉有曰：“甚矣由之不才也．夫先王之制音也，奏中声以为节，流入于南，不归于北．夫南者，生育之乡，北者，杀伐之城．故君子之音温柔居中以养生育之气，忧愁之感不加于心也，暴厉之动，不在于体也．夫然者，乃所谓治安之风也．小人之音则不然，亢丽微末，以象杀伐之气，中和之感，不载于心，温和之动，不存于体，夫然者乃所以为乱之风．昔者舜弹五弦之琴，造南风之诗，其诗曰：‘南风之熏兮，可以解吾民之愠兮，南风之时兮，可以阜吾民之财兮．’<FONT style="FONT-SIZE: 9pt"><font color="#551A8B">得其时阜盛也</font></font>唯修此化，故其兴也勃焉，德如泉流，至于今王公大人述而弗忘．殷纣好为北鄙之声，其废也忽焉，至于今王公大人举以为诫．夫舜起布衣，积德含和而终以帝，纣为天子，荒淫暴乱而终以亡，非各所修之致乎．由今也匹夫之徒，曾无意于先王之制，而习亡国之声，岂能保其六七尺之体哉？”冉有以告子路，子路惧而自悔，静思不食，以至骨立．夫子曰：“过而能改，其进矣乎．”<br>
　　周宾牟贾侍坐于孔子，孔子与之言及乐曰：“夫武之备诫之以久，何也？”<FONT style="FONT-SIZE: 9pt"><font color="#551A8B">武谓周武备诫击鼓警众也</font></font>对曰：“病疾不得其众．”<FONT style="FONT-SIZE: 9pt"><font color="#551A8B">病忧也忧恐不得其士众之心敬者也</font></font>“咏叹之，淫液之，何也？”<FONT style="FONT-SIZE: 9pt"><font color="#551A8B">淫液歆淫滋味</font></font>对曰：“恐不逮事．”<FONT style="FONT-SIZE: 9pt"><font color="#551A8B">言汲汲欲及此安民和众事</font></font>“发扬蹈厉之已蚤，何也？”<FONT style="FONT-SIZE: 9pt"><font color="#551A8B">厉病备戒虽久至其发作又疾</font></font>对曰：“及时事．”<FONT style="FONT-SIZE: 9pt"><font color="#551A8B">欲令事及其时</font></font>“武坐致右而轩左，何也？”<FONT style="FONT-SIZE: 9pt"><font color="#551A8B">右膝至地左膝不至地也</font></font>对曰：“非武坐．”<FONT style="FONT-SIZE: 9pt"><font color="#551A8B">言无武坐</font></font>“声淫及商，何也？”<FONT style="FONT-SIZE: 9pt"><font color="#551A8B">言声歆淫贪商</font></font>对曰：“非武音也．”<FONT style="FONT-SIZE: 9pt"><font color="#551A8B">武王之事不得已为天下除残贼非苟贪商</font></font>孔子曰：“若非武音，则何音也？”对曰：“有司失其传也．”孔子曰：“唯，丘闻诸苌弘，若非吾子之言是也，若非有司失其传，则武王之志荒矣．”宾牟贾起，免席而请曰：“夫武之备诫之以久，则既闻命矣．敢问迟矣而又久立于缀，何也？”子曰：“居，吾语尔．夫乐者，象成者也．<FONT style="FONT-SIZE: 9pt"><font color="#551A8B">象成功而为乐语鱼据反</font></font>总干而山立，武王之事也；<FONT style="FONT-SIZE: 9pt"><font color="#551A8B">总持干若山立不动</font></font>发扬蹈厉，太公之志也；<FONT style="FONT-SIZE: 9pt"><font color="#551A8B">志在鹰扬</font></font>武乱皆坐，周邵之治也．<FONT style="FONT-SIZE: 9pt"><font color="#551A8B">武乱武治皆坐而以象安民之事也</font></font>且夫武始成而北出，再成而灭商，三成而南反，<FONT style="FONT-SIZE: 9pt"><font color="#551A8B">诛纣已而南也</font></font>四成而南国是疆，<FONT style="FONT-SIZE: 9pt"><font color="#551A8B">言有南国以为疆界</font></font>五成而分陕，周公左，邵公右，<FONT style="FONT-SIZE: 9pt"><font color="#551A8B">分东西而治也</font></font>六成而复缀，以崇其天子焉．<FONT style="FONT-SIZE: 9pt"><font color="#551A8B">以象尊天子也六成谓舞之节解也</font></font>众夹振焉而四伐，所以盛威于中国；<FONT style="FONT-SIZE: 9pt"><font color="#551A8B">夹武王四面会振威武四伐者伐四方与纣同恶也</font></font>分陕而进，所以事蚤济；<FONT style="FONT-SIZE: 9pt"><font color="#551A8B">所以分陕而蚤进者欲事蚤成</font></font>久立于缀，所以待诸侯之至也．今汝独未闻牧野之语乎，武王克殷而反商之政，未及下车，则封黄帝之后于蓟，封帝尧之后于祝，封帝舜之后于陈．下车又封夏后氏之后于杞，封殷之后于宋，<FONT style="FONT-SIZE: 9pt"><font color="#551A8B">武王伐殷封其子禄父武王崩禄父叛周公诛之封微子于宋以为殷后禄父不成殷后故成言之</font></font>封王子比干之墓，释箕子之囚，使人行商容之旧，以复其位，<FONT style="FONT-SIZE: 9pt"><font color="#551A8B">商容商之礼仪其位旧居也传说多以商容为殷之贤人或使箕子求商容乎行犹索也</font></font>庶民弛政，<FONT style="FONT-SIZE: 9pt"><font color="#551A8B">解其力役之事．弛尸纸反</font></font>庶士倍禄．既济河西，马散之华山之阳而弗复乘，牛散之桃林之野而弗复服．<FONT style="FONT-SIZE: 9pt"><font color="#551A8B">桃林西方塞也华胡化反</font></font>车甲则衅之，而藏之诸府库，以示弗复用．倒载干戈而包之以虎皮，将率之士，使为诸侯，命之曰鞬橐，<FONT style="FONT-SIZE: 9pt"><font color="#551A8B">言所以藏弓矢而不用者将率之士力也故使以为诸侯为之鞬橐也．将即亮反率徒对反鞬居言反</font></font>然后天下知武王之不复用兵也．散军而修郊射，<FONT style="FONT-SIZE: 9pt"><font color="#551A8B">郊有学官可以习礼</font></font>左射以狸首，右射以驺虞，而贯革之射息也；<FONT style="FONT-SIZE: 9pt"><font color="#551A8B">左东学右西学狸首驺虞所为节也</font></font>裨冕搢笏，而虎贲之士脱剑；<FONT style="FONT-SIZE: 9pt"><font color="#551A8B">衮冕之属通谓之裨冕脱剑解剑也贲符分反</font></font>郊祀后稷，而民知尊父焉；配明堂而民知孝焉；朝觐然后诸侯知所以臣；耕籍然后民知所以敬亲．<FONT style="FONT-SIZE: 9pt"><font color="#551A8B">亲耕籍田所以奉祠祀之粢盛</font></font>六者天下之大教也．食三老五更于太学，天子袒而割牲，执酱而馈，执爵而酳，<FONT style="FONT-SIZE: 9pt"><font color="#551A8B">食已饮酒谓之酳也酳音胤</font></font>冕而总干，<FONT style="FONT-SIZE: 9pt"><font color="#551A8B">亲在舞位</font></font>所以教诸侯之弟也．如此则周道四达，礼乐交通．夫武之迟久，不亦宜乎．”<br>
<br>
<center><B><FONT COLOR="#CC33CC">问玉第三十六</B></FONT></center>
　　子贡问于孔子曰：“敢问君子贵玉而贱？何也？为玉之寡而？多欤？”<FONT style="FONT-SIZE: 9pt"><font color="#551A8B">？石似玉？眉巾反</font></font>孔子曰：“非为玉之寡故贵之，？之多故贱之．夫昔者君子比德于玉，温润而泽，仁也；缜密以栗，智也；<FONT style="FONT-SIZE: 9pt"><font color="#551A8B">缜密致塞貌栗坚也缜之忍反致直利反</font></font>廉而不刿，义也；<FONT style="FONT-SIZE: 9pt"><font color="#551A8B">割而有廉隅而不割伤也刿呼外反</font></font>垂之如坠，礼也．<FONT style="FONT-SIZE: 9pt"><font color="#551A8B">礼尚谦卑</font></font>叩之，其声清越而长，其终则诎然乐矣．<FONT style="FONT-SIZE: 9pt"><font color="#551A8B">诎断绝貌似乐之息．诎曲勿反</font></font>瑕不掩瑜，瑜不掩瑕，忠也；<FONT style="FONT-SIZE: 9pt"><font color="#551A8B">瑜其忠美者也</font></font>孚尹旁达，信也；<FONT style="FONT-SIZE: 9pt"><font color="#551A8B">孚尹玉貌旁达言似者无不通</font></font>气如白虹，天也；精神见于山川，地也；<FONT style="FONT-SIZE: 9pt"><font color="#551A8B">精神本出山川是故地也</font></font>圭璋特达，德也；天下莫不贵者，道也．诗云：‘言念君子，温其如玉．’故君子贵之也．”<br>
　　孔子曰：“入其国，其教可知也．其为人也，温柔敦厚，诗教也；疏通知远，书教也；广博易良，乐教也；洁静精微，易教也；恭俭庄敬，礼教也；属辞比事，春秋教也．故诗之失愚，<FONT style="FONT-SIZE: 9pt"><font color="#551A8B">敦厚</font></font>书之失诬，<FONT style="FONT-SIZE: 9pt"><font color="#551A8B">知远之失</font></font>乐之失奢，易之失贼，<FONT style="FONT-SIZE: 9pt"><font color="#551A8B">精微之失</font></font>礼之失烦，春秋之失乱．<FONT style="FONT-SIZE: 9pt"><font color="#551A8B">属辞比事之失</font></font>其为人也，温柔敦厚而不愚，则深于诗者矣；疏通知远而不诬，则深于书者矣；广博易良而不奢，则深于乐者矣；洁静精微而不贼，则深于易者矣；恭俭庄敬而不烦，则深于礼者；属辞比事而不乱，则深于春秋者矣．天有四时者，春夏秋冬，风雨霜露，无非教也；地载神气，吐纳雷霆，流形庶物，无非教也．清明在躬，气志如神，<FONT style="FONT-SIZE: 9pt"><font color="#551A8B">清明之德在身也则其气志如神也</font></font>有物将至，其兆必先．<FONT style="FONT-SIZE: 9pt"><font color="#551A8B">物事也言有事将至必先有兆应之者也</font></font>是故天地之教，与圣人相参．其在诗曰：‘嵩高惟岳，峻极于天，惟岳降神，生甫及申，<FONT style="FONT-SIZE: 9pt"><font color="#551A8B">岳降神灵和气生申甫之大功也</font></font>惟申及甫，惟周之翰．’<FONT style="FONT-SIZE: 9pt"><font color="#551A8B">翰干美其宗族世有大功于周甫侯相穆王制祥刑申伯佐宣王成德教</font></font>四国于蕃，四方于宣，<FONT style="FONT-SIZE: 9pt"><font color="#551A8B">言能藩屏四国宣王德化于天下也</font></font>此文武之德；<FONT style="FONT-SIZE: 9pt"><font color="#551A8B">言文武圣德笃佐周家正为先王良佐成中兴之功</font></font>矢其文德，协此四国，<FONT style="FONT-SIZE: 9pt"><font color="#551A8B">毛诗矢其文德矢陈协和</font></font>此文王之德也．凡三代之王，必先其令问．诗云：‘明明天子，令问不已，三代之德也．’”<FONT style="FONT-SIZE: 9pt"><font color="#551A8B">令力正反下同</font></font><br>
　　子张问圣人之所以教．孔子曰：“师乎，吾语汝，圣人明于礼乐，举而措之而已．”子张又问，孔子曰：“师，尔以为必布几筵，揖让升降，酌献酬酢，然后谓之礼乎？尔以必行缀兆，执羽钥，作钟鼓，然后谓之乐乎？言而可履，礼也；行而可乐，乐也．<FONT style="FONT-SIZE: 9pt"><font color="#551A8B">缀知劣反乐上音洛下音岳</font></font>圣人力此二者，以躬己南面，是故天下太平，万民顺伏，百官承事，上下有礼也．夫礼之所以兴，众之所以治也；礼之所以废，众之所以乱也．目巧之室，则有隩阼，<FONT style="FONT-SIZE: 9pt"><font color="#551A8B">言目巧作室必有隩阼之位室西南隅谓之隩阼阼阶也隩于到反</font></font>席则有上下，车则有左右，行则并随，立则有列序，古之义也．室而无隩阼，则乱于堂室矣；席而无上下，则乱于席次矣；<FONT style="FONT-SIZE: 9pt"><font color="#551A8B">乱于上席之次第</font></font>车而无左右，则乱于车上矣；行而无并随，则乱于阶涂矣；<FONT style="FONT-SIZE: 9pt"><font color="#551A8B">升阶涂无并随则阶涂乱</font></font>列而无次序，则乱于着矣．<FONT style="FONT-SIZE: 9pt"><font color="#551A8B">着所立之位也门屏之间谓之着也</font></font>昔者明王圣人，辩贵贱长幼，正男女内外，序亲疏远近，而莫敢相踰越者，皆由此涂出也．”<br>
<br>
<center><B><FONT COLOR="#CC33CC">屈节解第三十七</B></FONT></center>
　　子路问于孔子曰：“由闻丈夫居世，富贵不能有益于物，<FONT style="FONT-SIZE: 9pt"><font color="#551A8B">以道济物不为身也</font></font>处贫贱之地，而不能屈节以求伸，则不足以论乎人之域矣．”孔子曰：“君子之行己，期于必达于己．可以屈则屈，可以伸则伸．故屈节者，所以有待，<FONT style="FONT-SIZE: 9pt"><font color="#551A8B">待知求也</font></font>求伸者，所以及时．<FONT style="FONT-SIZE: 9pt"><font color="#551A8B">及良时也</font></font>是以虽受屈而不毁其节，志达而不犯于义．”<FONT style="FONT-SIZE: 9pt"><font color="#551A8B">合于义也乃行</font></font>孔子在卫，闻齐国田常将欲为乱，<FONT style="FONT-SIZE: 9pt"><font color="#551A8B">专齐有无君之心也</font></font>而惮鲍晏，<FONT style="FONT-SIZE: 9pt"><font color="#551A8B">鲍氏晏氏齐之卿大夫也</font></font>因欲移其兵以伐鲁．孔子会诸弟子而告之曰：“鲁父母之国，不可不救，不忍视其受敌，今吾欲屈节于田常以救鲁，二三子谁为使？”于是子路曰：“请往齐．”孔子弗许．子張請？，又弗許．子石請？，又弗許．三子退谓子贡曰：“今夫子欲屈节以救父母之国，吾三人請使而不獲？，此則吾子用辯之時也，吾子盍請行焉？”子贡请使，夫子许之．遂如齐，说田常曰：“今子欲收功于鲁实难，不若移兵于吴则易．”<FONT style="FONT-SIZE: 9pt"><font color="#551A8B">易以豉反</font></font>田常不悦，子贡曰：“夫忧在内者攻强，忧在外者攻弱，吾闻子三封而三不成，是则大臣不听令，战胜以骄主，破国以尊臣，<FONT style="FONT-SIZE: 9pt"><font color="#551A8B">鲍晏等率师若破国则益尊者也</font></font>而子之功不与焉，则交日疏于主，而与大臣争，如此则子之位危矣．”田常曰：“善，然兵甲已加鲁矣，不可更，<FONT style="FONT-SIZE: 9pt"><font color="#551A8B">更音耕</font></font>如何？”子贡曰：“缓师，吾请于吴，令救鲁而伐齐，子因以兵迎之．”田常许诺．子贡遂南说吴王曰：“王者不灭国，霸者无强敌，千钧之重，加铢两而移，今以齐国而私千乘之鲁，与吾争强，甚为王患之．且夫救鲁以显名，以抚泗上诸侯，<FONT style="FONT-SIZE: 9pt"><font color="#551A8B">泗水名也</font></font>诛暴齐以服晋，利莫大焉，名存亡鲁，实困强齐，智者不疑．”吴王曰：“善，然吴常困越，越王今苦身养士，有报吴之心，子待我先越，然后乃可．”子贡曰：“越之劲不过鲁，吴之强不过齐，而王置齐而伐越，则齐必私鲁矣，王方以存亡继绝之名，弃齐而伐小越，非勇也，勇而不计难，<FONT style="FONT-SIZE: 9pt"><font color="#551A8B">难乃旦反</font></font>仁者不穷约，智者不失时，义者不绝世，今存越示天下以仁，救鲁伐齐，威加晋国，诸侯必相率而朝，霸业盛矣．且王必恶越，臣请见越君，令出兵以从，此则实害越而名从诸侯以伐齐．”吴王悦，乃遣子贡之越．越王郊迎，而自为子贡御，曰：“此蛮夷之国，大夫何足俨然辱而临之？”子贡曰：“今者吾说吴王以救鲁伐齐，<FONT style="FONT-SIZE: 9pt"><font color="#551A8B">说音税</font></font>其志欲之，而心畏越，曰：‘待我伐越而后可，则破越必矣．’且无报人之志，而令人疑之，拙矣，有报人之意，而使人知之，殆乎，事未发而先闻者，危矣，三者举事之患矣．”勾践顿首曰：“孤尝不料力，而兴吴难，<FONT style="FONT-SIZE: 9pt"><font color="#551A8B">难乃旦反</font></font>受困会稽，痛于骨髓，日夜焦唇干舌，徒欲与吴王接踵而死，孤之愿也，今大夫幸告以利害．”子贡曰：“吴王为人猛暴，群臣不堪，国家疲弊，百姓怨上，大臣内变，申胥以谏死，<FONT style="FONT-SIZE: 9pt"><font color="#551A8B">申胥伍子胥也</font></font>大宰嚭<FONT style="FONT-SIZE: 9pt"><font color="#551A8B">嚭吴王佞臣也嚭普鄙反</font></font>用事，此则报吴之时也．王诚能发卒佐之，以邀<FONT style="FONT-SIZE: 9pt"><font color="#551A8B">邀激其志</font></font>射其志，而重宝以悦其心，卑辞以尊其礼，则其伐齐必矣，此圣人所谓屈节求其达者也．彼战不胜王之福，若胜，则必以兵临晋，臣还北请见晋君共攻之，其弱吴必矣．锐兵尽于齐，重甲困于晋，而王制其弊焉．”越王顿首，许诺．子贡返五日，越使大夫文种，顿首言于吴王曰：“越悉境内之士三千人以事吴．”吴王告子贡曰：“越王欲身从寡人，可乎？”子贡曰：“悉人之率众，又从其君，非义也．”吴王乃受越王卒，谢留勾践．遂自发国内之兵以伐齐，败之．子贡遂北见晋君，令承其弊，吴晋遂遇于黄池，越王袭吴之国，吴王归与越战，灭焉．孔子曰：“夫其乱齐存鲁，吾之始愿，若能强晋以弊吴，使吴亡而越霸者，赐之说之也．美言伤信，慎言哉．”<FONT style="FONT-SIZE: 9pt"><font color="#551A8B">孔子以哀公十六年卒吴以二十二年灭时吴知已将亡而言之也</font></font><br>
　　孔子弟子有宓子贱者，仕于鲁为单父宰，<FONT style="FONT-SIZE: 9pt"><font color="#551A8B">单音善</font></font>恐鲁君听谗言，使己不得行其政，于是辞行，故请君之近史二人与之俱至官，宓子戒其邑吏，<FONT style="FONT-SIZE: 9pt"><font color="#551A8B">宓音密</font></font>令二史书，方书辄掣其肘，书不善，则从而怒之，二史患之，辞请归鲁．宓子曰：“子之书甚不善，子勉而归矣．”二史归报于君曰：“宓子使臣书而掣肘，书恶而又怒臣，邑吏皆笑之，此臣所以去之而来也．”鲁君以问孔子．子曰：“宓不齐，君子也，其才任霸王之佐，屈节治单父，将以自试也，意者以此为谏乎？”公寤，太息而叹曰：“此寡人之不肖，寡人乱宓子之政，而责其善者，非矣，微二史，寡人无以知其过，微夫子，寡人无以自寤．”遽发所爱之使告宓子曰：“自今已？，單父非吾有也，從子之制，有便於民者，子决为之，五年一言其要．”宓子敬奉诏，遂得行其政，于是单父治焉．躬敦厚，明亲亲，尚笃敬，施至仁，加恳诚，致忠信，百姓化之．齐人攻鲁，道由单父，单父之老请曰：“麦已熟矣，今齐寇至，不及人人自收其麦，请放民出，皆获传郭之麦，可以益粮，且不资于寇．”三请而宓子不听．俄而齐寇逮于麦，季孙闻之怒，使人以让宓子曰：“民寒耕热耘，曾不得食，岂不哀哉？不知犹可，以告者而子不听，非所以为民也．”宓子蹴然曰：“今兹无麦，明年可树，若使不耕者获，是使民乐有寇，<FONT style="FONT-SIZE: 9pt"><font color="#551A8B">乐音洛</font></font>且得单父一岁之麦，于鲁不加强，丧之不加弱，<FONT style="FONT-SIZE: 9pt"><font color="#551A8B">丧身浪反</font></font>若使民有自取之心，其创必数世不息．”季孙闻之，赧然而愧曰：“地若可入，吾岂忍见宓子哉．”<FONT style="FONT-SIZE: 9pt"><font color="#551A8B">赧乃版反</font></font>三年，孔子使巫马期远观政焉．巫马期阴免衣，衣弊裘，<FONT style="FONT-SIZE: 9pt"><font color="#551A8B">衣衣上知字下于既反</font></font>入单父界，见夜渔者得鱼辄舍之．<FONT style="FONT-SIZE: 9pt"><font color="#551A8B">舍音舍</font></font>巫马期问焉，曰：“凡渔者为得，何以得鱼即舍之？”渔者曰：“鱼之大者名为●，吾大夫爱之，其小者名为鱦，<FONT style="FONT-SIZE: 9pt"><font color="#551A8B">●宜为鳣新序作鲿鲍鱼之怀任之者也．鱦戈证反</font></font>吾大夫欲长之，是以得二者，辄舍之．”巫马期返，以告孔子曰：“宓子之德，至使民闇行，若有严刑于旁，敢问宓子何行而得于是？”孔子曰：“吾尝与之言曰：‘诚于此者刑乎彼．’宓子行此术于单父也．”<br>
　　孔子之旧曰原壤，其母死，夫子将助之以沐椁．子路曰：“由也，昔者闻诸夫子曰：‘无友不如己者，过则勿惮改．’夫子惮矣，姑已若何？”<FONT style="FONT-SIZE: 9pt"><font color="#551A8B">姑且也已止也</font></font>孔子曰：“凡民有喪，匍匐救之，況故舊乎非友也，吾其？．”及为椁，原壤登木曰：“久矣予之不托于音也．”遂歌曰：“狸首之班然，执女手之卷然．<FONT style="FONT-SIZE: 9pt"><font color="#551A8B">女音汝</font></font>夫子为之隐，佯不闻以过之．”子路曰：“夫子屈节而极于此，失其与矣，岂未可以已乎？”孔子曰：“吾闻之亲者不失其为亲也，故者不失其为故也．”<br>
    ------------------<br>
　　YOUTH 整理
 </td>
  </tr>
</table>
</center>
</div>
<center><A HREF="007.htm"><IMG SRC="up.gif"alt="前" nosave border=0></A><a href="index.html"><img src="home.gif" alt="回黄金书屋" nosave border=0></A><A HREF="009.htm"><IMG SRC="next1.gif" alt="后" nosave border=0></A></center>
</body>
</html>
