<html>
<head>
<title>黄金书屋---聊斋志异</title>
   <META HTTP-EQUIV="Content-Type" CONTENT="text/html; charset=utf-8">
<style>
#page {position:absolute; z-index:0; left:0px; top:0px}
.content {font: 12pt/16pt "宋体"} 
.content1 {font: 9pt/12pt "宋体"} 
</style>
</head>
<BODY TEXT="#000000" BGCOLOR="#E4EBF1" LINK="#0000EE" VLINK="#551A8B" ALINK="#FF0000">
<span class="content1">
<A HREF="index.html">聊斋志异</A>
</span>
<CENTER><B><FONT FACE="楷体_GB2312"><FONT COLOR="#FF6666"><FONT SIZE=5>邵临淄</FONT></FONT></font></B></CENTER>
<center><HR WIDTH="85%"></CENTER>
<div align="center">
<table border="0">
  <tr>
    <td><pre><span class="content">    临淄某翁之女，太学李生妻也。未嫁时，有术士推其造，决其必受官刑。翁怒之，既而
笑曰：“妄言一至于此！无论世家女必不至公庭，岂一监生不能庇一妇乎？”既嫁，悍甚，
指骂夫婿以为常。李不堪其虐，忿鸣于官。邑宰邵公准其词，签役立勾。翁闻之大骇，率子
弟登堂，哀求寝息，弗许。李亦自悔，求罢。公怒曰：“公门内岂作辍尽由尔耶？必拘
审！”既到，略诘一二言，便曰：“真悍妇！”杖责三十，臀肉尽脱。导史氏曰：“公岂有
伤心于闺闼耶？何怒之暴也！然邑有贤宰，里无悍妇矣。志之，以补《循吏传》之所不及
者。”
    ------------------
　　黄金书屋Youth扫描校对||http://goldbook.yeah.net/

</span></pre>
 </td>
  </tr>
</table>
</center>
</div>
<center><A HREF="339.htm"><IMG SRC="up.gif"alt="前" nosave border=0></A><a href="index.html"><img src="home.gif" alt="回黄金书屋" nosave border=0></A><A HREF="341.htm"><IMG SRC="next1.gif" alt="后" nosave border=0></A></center>
</body>
</html>
