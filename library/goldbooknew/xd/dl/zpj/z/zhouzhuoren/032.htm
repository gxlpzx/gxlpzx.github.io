<html>
<head>
<title>黄金书屋---周作人精选散文集</title>
   <META HTTP-EQUIV="Content-Type" CONTENT="text/html; charset=utf-8">
<style>
#page {position:absolute; z-index:0; left:0px; top:0px}
.swy1 {font: 12pt/16pt "宋体"} 
.swy2 {font: 9pt/12pt "宋体"} 
a {text-decoration:none}
</style>
</head>
<BODY TEXT="#000000" BGCOLOR="#E4EBF1" LINK="#0000EE" VLINK="#551A8B" ALINK="#FF0000">
<span class="swy2">
<A HREF="index.html" tppabs="http://www.goldnets.com/xd/dl/zpj/z/zhouzhuoren/index.html">周作人精选散文集</A>
</span>
<CENTER><B><FONT FACE="楷体_GB2312"><FONT COLOR="#FF6666"><FONT SIZE=5>桑下丛谈（八则）</FONT></FONT></font></B></CENTER>
<center><HR WIDTH="85%"></CENTER>
<div align="center">
<table border="0">
  <tr>
    <td><pre><span class="swy1"><center><B><FONT COLOR="#CC33CC">绍兴城门</B></FONT></center>
    《可言》卷一引丁修甫著《小槐簃诗稿》，有句云，杭城十门未游遍，忽忽行年将
大衍。余十三四岁时曾住杭州两年，往来多过候潮门，此外则清波门最耳熟，常听妇女
子提起，用以骂人，盖其时法场在清波门头也。绍兴城旧有九门，据尹幼莲《地志述略》
所举俗称如下，即东郭，都泗，昌安，西郭，偏门，南门，稽山，五云，雷门是也。前
六门皆是水门，平时拜岁扫墓都曾走过，余乃是旱门，雷门早封闭，今只余地名罗门权
耳，五云俗呼作吴市门，茹三樵云即梅福故迹，稽山门则是至禹陵会稽山之要道，出入
尤频繁。不佞居越中不甚久，十八岁后流浪于外，近来且有二十余年不曾归去，然而城
门却都已走遍，即此可以做丁君矣。此诸城门中最系怀念者为东郭，不但与祖居相近，
时常出入，其地亦特僻静，每当黄昏时入城来，城楼半废，墙上满生淋荔，四望荒凉，
城内与城外如一，颇有诗味画意，非南门答所能有也。昌安偏门等水门外别有旱门通行，
南门独否，出城行须趁渡船，官设不取资，东郭则沿城门有石墩，可以步行，出门即渡
东桥，相传第三洞下流水是神仙水，又为明末余武贞先生殉难处，唯后人都已不甚了了，
只于大旱时至桥头取水以供茶饭而已。

<center><B><FONT COLOR="#CC33CC">杨梅</B></FONT></center>
    《嘉泰会稽志》卷十七杨梅一条云，“方杨梅盛出时，好事者多以小舫往游，因置
酒舟中，高饤杨梅，与樽饤罍相间，足为奇观。妇女以簪髻上，丹实绿叶繁丽可爱。又
以雀眼竹筥盛贮为遗，道路相望不绝，识者以为唐人所称荔支筐，不过如此。小时候常
闻人说杨梅山，终未能一到，但到者亦只是饱吃杨梅而已，未必置酒灯果，至于妇女替
杨梅者更无有矣。装篮愧遗，此风至今未泯，儿童最为欢喜，胜于送西瓜也。不佞去乡
久，对唯独杨梅觉得无可替代，每见草荡即洋莓上市，辄忆及之。杨梅生食固佳，浸烧
酒中一日，啖之亦向有风味，浸久则味在酒中，即普通所谓杨梅烧，乃是酒而非果矣。
吾乡烧酒其强烈自逊于北方之白干，但别有香气，尝得茅台酒饮之，其气味亦相似，想
亦宜于浸杨梅，若白干则未必可用，此盖有类燕赵勇士，力气有余而少韵致。洋洲不知
何如，窃意如以好勃兰地酒浸杨梅，经一宿食之，味必不恶，惜无从试之也。（1939．
7．27发表）

<center><B><FONT COLOR="#CC33CC">飞升</B></FONT></center>
    偶阅《剑南诗稿》，卷二十七寄方瞳胡先生诗有注云，“古仙人飞升皆在五岳名山，
故人少见者。”放翁盖是长者，故其言如是，与千一百年前同郡人王仲任语相比较，更
觉得有意思。《论衡》卷七《道虚篇》中论淮南王飞升之虚，有云，“夫人，物也，虽
贵为王侯，性不异于物。物无不死，人安能仙，鸟有毛羽能飞，不能升天，人无毛羽，
何用飞升？使有羽毛，不过与乌同，况其无有，升天如何？”又记李少君称得道，终乃
病死，推论之曰，“如少君处山林之中，入绝迹之野，独病死于岩石之间，尸为虎狼狐
狸之食，则世复以为真仙去矣。”其言甚深刻，大有师爷笔法，不佞系学儒而少兼佛道
者，放不愿败长厚者之意，若私心所喜者，乃是王君疾虚妄之精神，窃以为最可尊贵也。
（1939．2．22．发表）

<center><B><FONT COLOR="#CC33CC">若耶溪</B></FONT></center>
    王渔洋著《居易录》三十四卷，虽有人谓其步趋《文昌杂录》，似未免可笑，而文
章简洁可读，故是清代说部中之佳者。但疏漏处自亦未能兔，如卷二十六中一则云，
“越中若邪溪亦云若耶，邪于遮切。宋《九域志》云，徐浩游若邪溪，曰，曾于不居胜
母之间，吾岂游若邪之溪，因改为五云溪。是读作邪正之邪：类恶溪矣。”案《颜氏家
训·文章篇》九云，“梁世费旭诗云，不知是那非，殷云诗云，飖飏飏云母舟。简文日，
旭既不识其父，云又飖飏飏其母。此虽悉古事，不可用也。”上文又引里名胜母，曾参
敛衿，盖忌夫恶名之伤实也，可知徐浩呼若邪正作于遮切，忌其义与胜母相类，此邪即
是费旭诗中之耶，与耶娘字同音，故若邪犹云像爹耳。今若邪溪早已改名，绍兴城东北
隅却有此地名，路旁有沟宽可二尺，不曾见有流水，不知何以不填塞以便出入，俗呼为
辣前溪，则又真读作邪音，第一字盖从前音而联想得来，故由日而变为来纽耶。

<center><B><FONT COLOR="#CC33CC">古今俗语</B></FONT></center>
    《嘉泰会稽志》卷十六草部菰菜下云，今谓之茭首，盖茭心生苔，至秋如小儿臂，
其白如藕，而软美异常。又前下云，一名落苏，越人乃止谓之落苏。木部柿下云，会稽
谓之稗，故有油稗马蹄稗。鱼部虾下云，越人谓杜鹃曰社豹，社豹啼时渔人卖小虾，名
社豹虾。案今绍兴称茭白茄子柿子，并无茭首等名，越中不见杜鹃，鸟中亦无称社豹者，
小虾极细者名糊虾，与糊鱼相对，亦不闻呼社豹虾也。嘉泰至今已七百五十年，或者语
言不无改变，陈仅余山著《扪烛脞存》卷八《方谚脞》有一条云，“越俗谓新妇为女媈，
其泛相呼则曰媈，稍年长者曰老媈，音女裙切，见毛西河古今通韵。”毛氏《越语肯綮
录》第五条说此更详，云是会稽甬上二郡方音，不佞反覆寻思，却想不出类似语来，岂
近二百年中又倏已消灭耶。今越中女人称呼，人妻贵家称太太，民家则云太娘，姑称其
媳曰大娘，妓曰小娘，但泛称又有太太们，乃别于室女而言，无复敬语意味，越语无们
字，此盖外来语，犹云堂客也。

<center><B><FONT COLOR="#CC33CC">鸣榔</B></FONT></center>
    　杭大宗《订讹类编》卷六引施愚山《矩斋杂记》云，“诗词多用鸣榔，或疑为扣
舷击揖之说，非也。榔盖船后横木之近舵者，渔人择水深鱼潜处，引舟环聚，各以二椎
击榔，声加急鼓，节奏相应，鱼闻皆伏不动，以器取之，如俯而拾诸地，饶州东湖有之。
吾乡泰州湖内或击木片长尺许，虚其前后，以足赋之，低昂成声，鱼惊窜水草中，然后
罩取，亦鸣榔之义。”幼时随祖母住鲁墟，常闻渔舟击木声，盖沉网水底，驱鱼入其中
而取之，俗称赶棒褪头鱼，所获似多系细鳞，不忆有佳鱼入撰，云得自棒腿头鱼者也。
古人诗中之鸣榔则不必定娃捕鱼，出本非渔人，或只是击舵旁横木，与扣舷同意，亦未
可知。

<center><B><FONT COLOR="#CC33CC">独脚魈</B></FONT></center>
    《蕉轩抓录》卷十独脚随条下云，“吾乡竞传独脚魈之异。独脚魈弗厌贫富，第悦
其色，或妇女有美色，独脚魈必营求长物以济其家，妇女为所私，亦秘弗言也。然久久
终欲去，去则持一帐簿，计算其人仍搬而去。”《越谚》卷中鬼怪部独脚魈注云，“俗
传女鬼来奔求淫，亦能致富，是否陆游诗独脚鬼”。案独脚魈相传均谓是男鬼，范氏所
说独异，《越谚》别出五圣萨菩，注云，“俗传男鬼淫妇致富，事类《龙城录》五通神。”
二者其实原是一种，也都是男性，原是出于男子好宿娼的心理，推及异物，只是不知怎
的分了等级，或尊之则称曰神曰菩萨，或卑之则称曰魈，此与普通用了爆竹惊走的山魈
无涉，至于独脚的原因亦不可知矣。

<center><B><FONT COLOR="#CC33CC">溺鬼</B></FONT></center>
    孙德祖著《寄龛甲志》卷四云，“《续新齐谐》云，溺鬼必带羊臊气，信然。”因
举半塘桥茹氏园池溺死数人，云惟时皆闻水有羊膻，不出三日果溺人，平时未尝有也。
又《丙志》卷二云，“俗传妇女以不良死者，其鬼所至常有脂粉气。”此两种俗信今尚
存在，脂粉气盖因妇女之故，意思可解，羊膻则不知何故，岂民间以河水鬼为异物，虽
鬼而近于水怪，仿佛又似兽之一种软。方旭晓卿《线存》上云，鬼作纸灰气，唯水鬼作
羊臊气。孙彦清袁子才方晓卿皆浙江人，说皆一致，不知他处亦有此说否。以上所说大
抵亦只是原则而已，各鬼出现时未必一定每次如此，盖述者如不记得则也就不提及以为
点缀也。
    　　　　　　　　　　　　（1943年作，选自《书房一角》）
    ------------------
　　公益图书馆扫校
</span></pre>
 </td>
  </tr>
</table>
</center>
</div>
<hr color="#EE9B73" size="1">
<center><A HREF="031.htm" tppabs="http://www.goldnets.com/xd/dl/zpj/z/zhouzhuoren/031.htm"><span style="background-color: #E1DFF2">上一页</span></a>　　　　<A HREF="033.htm" tppabs="http://www.goldnets.com/xd/dl/zpj/z/zhouzhuoren/033.htm"><span style="background-color: #E1DFF2">下一页</span></a></center>
</body>
</html>
