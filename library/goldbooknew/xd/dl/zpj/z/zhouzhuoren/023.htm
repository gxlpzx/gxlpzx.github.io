<html>
<head>
<title>黄金书屋---周作人精选散文集</title>
   <META HTTP-EQUIV="Content-Type" CONTENT="text/html; charset=utf-8">
<style>
#page {position:absolute; z-index:0; left:0px; top:0px}
.swy1 {font: 12pt/16pt "宋体"} 
.swy2 {font: 9pt/12pt "宋体"} 
a {text-decoration:none}
</style>
</head>
<BODY TEXT="#000000" BGCOLOR="#E4EBF1" LINK="#0000EE" VLINK="#551A8B" ALINK="#FF0000">
<span class="swy2">
<A HREF="index.html" tppabs="http://www.goldnets.com/xd/dl/zpj/z/zhouzhuoren/index.html">周作人精选散文集</A>
</span>
<CENTER><B><FONT FACE="楷体_GB2312"><FONT COLOR="#FF6666"><FONT SIZE=5>谈混堂</FONT></FONT></font></B></CENTER>
<center><HR WIDTH="85%"></CENTER>
<div align="center">
<table border="0">
  <tr>
    <td><pre><span class="swy1">    黄公度著《日本杂事诗》卷二有一首云：
    “兰汤暖雾郁迷离，背面罗衫乍解时，一水盈盈曾不隔，未消金饼亦偷窥。”原注
云：
    “喜洁，浴池最多。男女亦许同浴，近有禁令，然积习难除，相去仅咫尺，司空见
惯，浑无惭色。”《日本国志》中《礼俗志》四卷赡详可喜，未记浴池，只有温泉一条。
据久松祜之著《近世事物考》云：
    “天正十九年辛卯（一五九一）夏在今钱瓶桥尚有商家时，有人设浴堂，纳永乐钱
一文许人浴，是为江户汤屋之始。其后至宽永时，自镰仓河岸以至各处均有开设，称风
吕屋。又有汤女者，为客去垢洗发，后乃渐成为妓女，庆安时有禁令，此事遂罢，”因
为一文钱一浴，日本至今称为钱汤，汤者熟水沸水义：与孟子冬日则饮汤意相合。江户
（今东京）开设浴堂在丰臣秀吉之世，于今才三百余年，汤屋乃遍全国，几乎每条街有
一所，可与中国东南之茶馆竞爽矣。文化六年（一八0九）式亭三马若滑稽本《浮肚风吕
初编》二卷，写浴客谈笑吭争情形，能得神似，至今传诵，二三编各二卷，写女客事，
四编三卷，此与初编皆写男子者也。盖此时入浴已成为民间日常生活之一部分，亦差不
多是平民的一种娱乐，而浴堂即是大家的俱乐部，若篦头铺乃尚在其次耳。天保五年
（一八三四）寺门静轩著《江户繁昌记》二篇有混堂一则，原用汉文所书，有数处描写
浴客，虽不及三马俗语对话之妙，亦多谐趣，且可省移译，抄录于下：
    “外面浴客，位置占地，各自磨垢。一人拥大桶，令爨奴巾背。一人挟两儿，慰抚
剃头，弟手弄陶龟与小桶，兄则已剃在侧，板面布中，舒卷自娱。就水舟漱，因脱窥板
隙，盖更代藩士，踞隅前盆，洗耀犊鼻，可知旷大，男面女样，用糠精涤，人面鸦浴，
一洗径去。（省略十六字。）醉客嘘气，热柿送香，渔商带膻，干鱼曝臭。一环臂墨，
若有所掩，满身花绣，似故示人。一拨振衣，不欲受汶汶也，赤裸左侧，恶能说乎。浮
石摩睡，两石敲毛，披衣剪爪，干身拾虱。”又云：
    “水泼桶飞，山壑将颓。方此时也，汤滑如油，沸垢煎腻，衣带狼藉，脚莫容投，
盖知虱与虱相食。女汤亦翻江海，乳母与愚婆蝶蝶谈，大娘与小妇耿耿话。饱骂邻家宫
贵，细辩伍阎长矩。讪吾新妇，诉我旧主，金龙山观音，妙法寺高祖，并才及其灵验，
邻家放屁亦论无遗焉。”
    中国只看过一篇《混堂记》，见于《岂有此理·卷一》，系周竹君所作，《韵鹤轩
杂茗》中曾加以赞许。其文云：
    “瓷大石为池，穹幕以砖，凿与池通，惋旷引水，穴壁而贮、析薪燃火，顷成沸汤。
男子被不沾者，肤垢腻者，负贩屠沾者，疡者，疕者，＊＊（外疒内冉）者，纳钱于主
人，皆得入澡焉。旦及暮，络绎而至，不可胜计。跪之则泥什可掏，腥膻臊秽，不可向
迹，为上者间亦蹈之。彼岂不知汗那，迷于其称耶，习于俗而不知怪那，抑被不洁肤垢
腻者负贩屠沽者疡者疕者＊＊（外疒内冉）者，果不相挽那，抑溺于中者目不见，鼻不
闻，心愦愦而不知臭耶。倘使去薪沃釜，与沟渎之水何异焉，人孰从而趋之。趋之，趋
其热也。乌呼，彼之所谓堂者，吾见其混而已矣。”此篇近古文，有寓意，人以为佳却
亦即其缺点，唯前半记事可取耳，《江户繁昌记》中亦有一节云：
    “混堂或谓汤屋，或呼风吕屋。堂之广狭盖无常格，分画一堂作两浴场，以别男女，
户各一，当两户间作一坐处，形如床而高，左右可下，监此而收钱戒事者谓之番头。并
户开牖，牖下作数衣阁，牖侧构数衣架，单席数筵，界筵施阑，自阑至室中霤之间尽作
板地，为澡洗所，当半通沟，以受余汤，汤槽广方九尺，下肩灶爨，槽侧穿穴，泻汤送
水，近穴有井，辗辕上水。室前面涂以艧丹，半上牖之，半下空之，客从空所俯入，此
谓柘榴门。牖户画以云物花鸟，常闭不启，盖蓄汤也。别蓄净汤，谓穴陆汤，爨奴秉勺，
谓此处曰呼出，以奴出入由此也。奴曰若者，又曰三助，今皆潜呼番头，秉勺者曰上番，
执爨者曰爨番，间日更代，又蓄冷水，谓之水舟，浮斗任斟。陆汤水舟，男女隔板通用
焉。小桶数十，以供客用，贵客别命大桶．已令奴摩澡其脊，乃睹其至，番公析报，客
每届五节，投钱数緍酬其劳云。堂中科口大略如左。曰：宫家通禁，宜固守也。男女混
浴之焚，最宜严守。须切戒人烛。甚雨烈风，打印无定期。老人无子弟扶者，谢浴焉。
病人恶疾并不许入，且禁赤裸入户，附手巾罩颊者。月日，行事白。”
    静轩写此文虽在百年前，所记浴堂内部设备与现今并大多少不同，唯浴槽上部的拓
榴口已撤除，故浴客不必再俯首出入了。陆汤水舟男女隔板通用，在明治年中尚是如此，
现在皆利用水道，只就壁间按栓便自泻出，故上番已无用处，三助则专为人撮澡，每次
给资与浴钱同价，不复论节酬劳矣。浴场板地今悉改为三和土，据说为卫生计易于洁治，
唯客或行或坐都觉得粗糙，且有以土亲肤之感，大抵中年人多不喜此，以为不及木板远
甚。浴钱今为金五钱，值中国钱五分，别无官盆名目，只此一等，正与中国混堂相当，
但浴法较好，故浑浊不甚。日本人浴者先汲汤淋身，浸槽内少顷，出至浴场搓洗，迫洗
泥尽净，始再入槽，以为例。至晚间客众，固亦难免有足莫容投之感，好清净者每于午
前早去，则整洁与自宅浴室不殊，而舒畅过之。日本多温泉，有名者如修善寺别府非不
甚佳，平常人不能去，投五分钱入澡堂一浴，亦是小民之一乐，聊以偿一日的辛劳也。
男女浑浴在浴堂久有禁令，唯温泉旅馆等处仍有之，黄公度诗注稍嫌笼统，诗亦只是想
象的香艳之作，在杂事诗中并非上乘。日本人对于裸体的观念本来是颇近于健全的，前
后受了中国与西洋的影响，略见歪曲，于德川中期及明治初的禁令可见，不过他比在儒
教和基督教的本国究竟也还好些，此则即在现今男女分浴的混堂中亦可见之者也。
    　　　　　　　　　　　　　　　　　七月十二日。
    　　　　　　　　　　　　 （1937年7月作，选自《秉烛后谈》）
    ------------------
　　公益图书馆扫校
</span></pre>
 </td>
  </tr>
</table>
</center>
</div>
<hr color="#EE9B73" size="1">
<center><A HREF="022.htm" tppabs="http://www.goldnets.com/xd/dl/zpj/z/zhouzhuoren/022.htm"><span style="background-color: #E1DFF2">上一页</span></a>　　　　<A HREF="024.htm" tppabs="http://www.goldnets.com/xd/dl/zpj/z/zhouzhuoren/024.htm"><span style="background-color: #E1DFF2">下一页</span></a></center>
</body>
</html>
