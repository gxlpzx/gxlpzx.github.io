<html>
<head>
<title>孙犁散文</title>
<META HTTP-EQUIV="Content-Type" CONTENT="text/html; charset=utf-8">
<style>
#page {position:absolute; z-index:0; left:0px; top:0px}
.swy1 {font: 12pt/16pt "宋体"}
.swy2 {font: 9pt/12pt "宋体"}
a {text-decoration:none}
</style>
</head>
<BODY BGCOLOR="#E4EBF1">
<span class="swy2">
<a href="index.html" tppabs="http://www.goldnets.com/xd/dl/zpj/s/sunli/essays/index.html">孙犁散文</a>
</span>
<CENTER><B><FONT FACE="楷体_GB2312"><FONT COLOR="#FF6666"><FONT SIZE=5>生辰自述</FONT></FONT></font></B></CENTER>
<center><HR WIDTH="85%"></CENTER>
<div align="center">
<table border="0">
  <tr>
    <td><pre><span class="swy1">    余之初生，母亲失乳，困处僻乡，无以为哺。乃用蒸馍，发酵煮粥，以之育儿，生
命得续。又患惊风，忽然抽搐，母亲心忧，烧香问卜。及余稍长，体弱多病，语言短缺，
有似怔忡。智不足商，力不足农，进校攻书，毕业高中。旧日社会，势力争竞，常患失
业，每叹途穷。
    初学为文，意在人生，语言抒发，少年真情，同情苦弱，心忿不平。天地至大，历
史悠长，中华典籍，丰美优良。孜孜以求，他顾不遑，探寻遗绪，发射微芒。
    战争年代，侧身行伍，并非先觉，大势所趋。无赫赫功，亦尝辛苦。燕南塞北，雨
雪冰霜，屡遇危险，幸未死亡。进城初期，正值壮年，寄食报社，斗室一间。政治斗争，
改弦更张，风雨所及，时在文场。生性疏放，不习沉浮，洋场红尘，心气不舒。终于大
病，休养海滨，老母逝去，遗恨终身。
    一九六六，忽遭大难，腥风血雨，天昏地暗。面目全非，人心大变，如入鬼蜮，如
对生蛮。网罗所收，罪皆无辜，发汗沾衣，奇耻大辱，天地不仁，万物狗刍。每念自杀，
怯于流血，迫害日深，犁庭扫穴。幸遇清明，得庆重生，垂垂已老，荣辱皆空。性命修
短，不在意中。
    九死余生，亦有经验：簟食瓢饮，青灯黄卷，与世无争，与人无憾。文士致命，青
眼白眼，闭门谢客，以减过衍。贫富易均，人欲难填，刻忮残忍，万恶之源。人心惟危，
善恶消长，劝善惩恶，文化教养，刑法修剪，道德土壤。文学艺术，教化一端，瞻望前
景，有厚望焉。

<center><B><FONT COLOR="#CC33CC">跋</B></FONT></center>
    以余身体之素质及遭遇，延至今日，寿命可谓长矣。余素无养生之道，亦不信厚自
供养可以保全身命延年益寿之说。
    中年以后，方知人生之险恶；高卑易处，乃见世态之炎凉。勇怯由于势，爱憎出于
私。与人为善，不必望善报。
    谨小慎微，未必得坦途。同情怜悯，乃青年期赤心之表露，身陷不幸，不可希求于
他人。要之，不以生活之变化自伤其心，丧其初志，动摇其大节。此志士仁人之所能，
为可贵耳。
    　　　　　　　　　　　　　　　1981年5月9日（阴历四月初六）

    ------------------
　　一鸣扫描，雪儿校对
</span></pre>
 </td>
  </tr>
</table>
</center>
</div>
<hr color="#EE9B73" size="1">
<center><a href="114.htm" tppabs="http://www.goldnets.com/xd/dl/zpj/s/sunli/essays/114.htm"><span style="background-color: #E1DFF2">上一页</span></a>　　　　<a href="116.htm" tppabs="http://www.goldnets.com/xd/dl/zpj/s/sunli/essays/116.htm"><span style="background-color: #E1DFF2">下一页</span></a></center>
</body>
</html>
