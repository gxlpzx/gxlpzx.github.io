<html>
<head>
<title>孙犁散文</title>
<META HTTP-EQUIV="Content-Type" CONTENT="text/html; charset=utf-8">
<style>
#page {position:absolute; z-index:0; left:0px; top:0px}
.swy1 {font: 12pt/16pt "宋体"}
.swy2 {font: 9pt/12pt "宋体"}
a {text-decoration:none}
</style>
</head>
<BODY BGCOLOR="#E4EBF1">
<span class="swy2">
<a href="index.html" tppabs="http://www.goldnets.com/xd/dl/zpj/s/sunli/essays/index.html">孙犁散文</a>
</span>
<CENTER><B><FONT FACE="楷体_GB2312"><FONT COLOR="#FF6666"><FONT SIZE=5>再论流派</FONT></FONT></font></B></CENTER>
<center><HR WIDTH="85%"></CENTER>
<div align="center">
<table border="0">
  <tr>
    <td><pre><span class="swy1">    <center>——给冯健男的信</center>
    冯健男同志：
    大作《荷派作品集》序文，今天下午收到，当即开封拜读。序文于历史背景叙述，
言简意赅，具笔削之工，于作品选择，取精用宏，得剪裁之当。第一部分，尤其精彩。
第二部分，举例虽稍多，然并不泛泛，且涉及序文体例，亦不可少。第三部分，总揽全
程，加以申述，识见醇正，掩卷仍有余味。兄之评论文章，弟向所钦仰，此作印象尤佳。
    关于流派之说，弟去岁曾有专题论及。荷派云云，社会虽有此议论，弟实愧不敢当。
自顾不暇，何言领带？回顾则成就甚微，瞻前则补救无力。名不副实，必增罪行。每念
及此，未尝不惭怍交加，徒叹奈何也。
    鲁迅所言，文学团体非豆荚之说，乃至理名言。即使为豆荚，能总体一时，豆熟则
荚裂，命运亦各不同。本身充实，得天独厚者，坠入土壤，则生发无穷，另生新荚。其
不得水土者，或至腐朽湮灭。况于荚内之时，即志趣不同，有所变异，甚或萁豆相煎者
乎。
    此因流派一词，即含有不固定及易变化之义。有为之士，所关心者，为本身之利益
及创作之前程，非必关心流派之发展与前途也。于己有利时，则同派而同流，于己无益
时，则异派而自流矣。
    故流派之说，虽为近人所乐于称道，然甚难言矣。固执者视而有之，达观者疏而略
之。必拘泥之，而定形命名，甚无谓也。
    弟亦俗人，未敢多违众议。故于兄之编选劳作，虽疑信参半，然于兄之文章及好心，
仍感激而击节称善也。
    　　　　　　即请
     大安！
    　　　　　　　　　　　　　　　　　　　孙犁
    　　　　　　　　　　　　　　　　　　　1982年1月12日
    ------------------
　　一鸣扫描，雪儿校对
</span></pre>
 </td>
  </tr>
</table>
</center>
</div>
<hr color="#EE9B73" size="1">
<center><a href="137.htm" tppabs="http://www.goldnets.com/xd/dl/zpj/s/sunli/essays/137.htm"><span style="background-color: #E1DFF2">上一页</span></a>　　　　<a href="139.htm" tppabs="http://www.goldnets.com/xd/dl/zpj/s/sunli/essays/139.htm"><span style="background-color: #E1DFF2">下一页</span></a></center>
</body>
</html>
