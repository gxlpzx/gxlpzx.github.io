<html>
<head>
<title>人生问题发端</title>
   <META HTTP-EQUIV="Content-Type" CONTENT="text/html; charset=utf-8">
<style>
#page {position:absolute; z-index:0; left:0px; top:0px}
.swy1 {font: 12pt/16pt "宋体"} 
.swy2 {font: 9pt/12pt "宋体"} 
a {text-decoration:none}
</style>
</head>
<BODY BGCOLOR="#E4EBF1">
<span class="swy2">
<A HREF="index.html" tppabs="http://www.goldnets.com/xd/zatan/r/rswt/index.html">人生问题发端</A>
</span>
<CENTER><B><FONT FACE="楷体_GB2312"><FONT COLOR="#FF6666"><FONT SIZE=5>谁是《后出师表》之作者？</FONT></FONT></font></B></CENTER>
<center><HR WIDTH="85%"></CENTER>
<div align="center">
<table border="0">
  <tr>
    <td><pre><span class="swy1">    余羁旅渝城，行箧中史籍仅存《三国志》一部。《文史杂志》编者卢逮曾先生征文
于余，不特考证之文无从着手，即泛论之词亦难下笔。盖引书而不检原书，不可示人也。
促之不已，姑乞灵于《三国志》以塞责，读者谅之。
    世传诸葛孔明《后出师表》，末有句云：
    “臣鞠躬尽力，死而后已！”
    此真忠臣谋国之典型，足以仪训百世者也！然其下又云：
    “至于成败利钝，非臣之明所能逆睹也。”
    是则可怪矣。夫葛公出师，北向秦陇，固争其必胜者也。先定南中，而后北进，内
整军民，外联胡越，而后举事，将以为成算可操也。时后主朝中，不无滋疑之人，以为
以一州之地未可败大敌者，故《前出师表》中谆谆命之，其辞云：
    “今南方已定，兵甲已足，当奖率三军北定中原，庶竭驽钝，攘除奸凶，兴复汉室，
还于旧都。此臣所以报先帝，而忠陛下之职分也。……愿陛下托臣以讨贼兴复之效，不
效则治臣之罪，以告帝之灵。”
    此之自信为何如？其昭示其自信者又何如？“谨慎”者作此言，其有把握又何如？
大凡负荷世业之人，决非认前途为漆黑之辈，事出无奈，无精打采，自不信矣，何以信
人？信以成功，疑以招败，古今通例也。若葛公以为当时之力未足以克敌，则当益储实
力，以待来年，决不漫然出兵，又漫然作此语。若葛公以为当时之力足以克敌，此言更
何为者？历观建立世功者，必有其见识，亦必有其自信，人以为冒险，彼知其必克，今
观后出师表，全篇充满文人做事之心理，若果决而实忧疑，若奋发而实不振，其文辞固
与《前出师表》断然两途，其用思尤嫌冰炭。今试问《后出师表》之言为谁发之？为将
士欤？此足以隳三军之气勇者也。为朝臣欤？则朝臣已有贪苟安者矣，此固葛相力求克
服之者，岂容反而助之？为后主欤？则后主庸君，原无庙算，葛公谆谆然命之者，“亲
贤臣，远小人……宫中府中俱为一体……亦宜自谋，以咨诹善道，察纳雅言，深追先帝
遗诏”也，岂容滋长其疑于大计乎？《后出师表》之六不解，虽不可曰“败北主义”，
终不免于“不必胜”论，求之于史，颇似殷浩庚亮之心境，即桓玄子亦劣不至此，更安
所论于我汉家三炎之危相哉？
    故世人于此文疑之久矣，而信者亦不乏人。其疑之者，以为此文与葛公他文皆不类，
心境亦不同，而赵云卒年尤与史不合也。其信之者，爱其文辞，谅其居心之苦，且觉其
称道时事与当时情景适合也。身边无一书可查，亦不必查，《三国志》一书之资料足以
证之矣。余于辩章两造之前，先察此文之出处。
    此表之来源裴松之云：“亮集所无，出张俨默记。”——选自《文史杂志》第一卷
第八期（1941年7月16日重庆出版）。
    ------------------
　　<a href="library/goldbooknew/index.htm" tppabs="http://www.goldnets.com/">黄金书屋</a> 整理校对
    转载请保留，谢谢！
</span></pre>
 </td>
  </tr>
</table>
</center>
</div>
<hr color="#EE9B73" size="1">
<center><A HREF="008.htm" tppabs="http://www.goldnets.com/xd/zatan/r/rswt/008.htm"><span style="background-color: #E1DFF2">上一页</span></a>　　<a href="library/goldbooknew/index.htm" tppabs="http://www.goldnets.com/"><span style="background-color: #E1DFF2">回首页</span></a>　　<A HREF="010.htm" tppabs="http://www.goldnets.com/xd/zatan/r/rswt/010.htm"><span style="background-color: #E1DFF2">下一页</span></a></center>
</body>
</html>
