<html>
<head>
<title>荆棘鸟</title>
   <META HTTP-EQUIV="Content-Type" CONTENT="text/html; charset=utf-8">
<style>
#page {position:absolute; z-index:0; left:0px; top:0px}
.swy1 {font: 12pt/16pt "宋体"} 
.swy2 {font: 9pt/12pt "宋体"} 
a {text-decoration:none}
</style>
</head>
<BODY BGCOLOR="#E4EBF1">
<span class="swy2">
<A HREF="index.html" tppabs="http://www.goldnets.com/wg/cp/m/maikaluo/jingjiliao/index.html">荆棘鸟</A>
</span>
<CENTER><B><FONT FACE="楷体_GB2312"><FONT COLOR="#FF6666"><FONT SIZE=5>译余剩语</FONT></FONT></font></B></CENTER>
<center><HR WIDTH="85%"></CENTER>
<div align="center">
<table border="0">
  <tr>
    <td><pre><span class="swy1">    吁噫嘻伤哉！此书译成付梓，竟几历十载，诚始料所未及耳。白驹过隙，韶光易逝，
斯验矣；此其可伤者一。杀青之初，即投诸某社，答曰：“可”，谓不余欺！然则一延
再宕，终至泥牛入海，其间幽深曲折，言之鼻酸，余雅不欲披陈沥数；此其可伤者二。
有此二伤，夫复何言！所幸者，赖李君文合鼎力赞襄，遂使五十万言汗浆之劳，得酬世
人，此余所以铭于五内者也，第樗栎之文，非敢拟于杨意韩荆之赏，惟余心感焉。
    盖译事之难首推信，不信则愈雅愈荒唐。余观夫迩来译作，强作解人者易可胜数。
子曰：“不如为不知”，然不知者惟以弥缝译文为能事，窈窕之章，阅之悦焉，而我囗
诸原作，竟满纸荒唐言！此时下舌人之大病耳。余弄兹道有年矣，胼胝而作，虽匪敢自
誉信笔，然临事而惧，拳拳此心，宁有稍懈。质之同道中人，冀其勉哉。
    陈亦君者，余老友也。畴昔携手，囗译哈代氏之《远离尘嚣》等作品五部，而此书
之前十万言，亦经其斧削，谨此注明。人生睽离，有跬步霄壤者，有天涯比邻者；今陈
君远之香港，谋面几稀，然忆昔清夜奋笔，共耕译田，砥砺琢磨，衣带同宽，此得非天
涯比邻之谊耶？遥望南天，不胜感怀。夜寒料峭，星汉阑干，不能自己，是以为记。

                                                          曾胡
                                         已巳正月十日于后牛肉湾

    ------------------
　　亦凡公益图书馆扫校
</span></pre>
 </td>
  </tr>
</table>
</center>
</div>
<hr color="#EE9B73" size="1">
<center><a href="020.htm" tppabs="http://www.goldnets.com/wg/cp/m/maikaluo/jingjiliao/020.htm"><span style="background-color: #E1DFF2">上一页</span></a>　　</center>
</body>
</html>
