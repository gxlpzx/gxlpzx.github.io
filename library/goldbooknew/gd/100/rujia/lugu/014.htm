<html>
<head>
<title>黄金书屋---附录二　楚汉春秋佚文</title>
   <META HTTP-EQUIV="Content-Type" CONTENT="text/html; charset=utf-8">
<style>
#page {position:absolute; z-index:0; left:0px; top:0px}
.swy1 {font: 12pt/18pt "宋体"} 
</style>
</head>
<BODY TEXT="#000000" BGCOLOR="#E4EBF1" LINK="#0000EE" VLINK="#551A8B" ALINK="#FF0000">
<CENTER><B><FONT FACE="楷体_GB2312"><FONT COLOR="#FF6666"><FONT SIZE=5>附录二　楚汉春秋佚文</FONT></FONT></font></B></CENTER>
<center><HR WIDTH="85%"></CENTER>
<div align="center">
<table border="0" width="90%">
  <tr>
    <td class="swy1"><br>
　　临海洪颐烜原辑江津王利器校订<br>
　　<FONT style="FONT-SIZE: 9pt"><font color="#551A8B">汉书艺文志六艺略春秋：“楚汉春秋九篇。”本注：“陆贾所记。”隋书经籍志九卷，新唐书艺文志同。唐书经籍志二十卷，不知何以多出十一卷，或字误也。文献通考经籍考未见着录，盖其书已亡于南宋矣。后汉书班彪传上：“汉兴，定天下，太中大夫陆贾记录时功，作楚汉春秋九篇。”史记高祖功臣侯年表索隐：“陆贾记事，在高祖与惠帝时。”史通六家篇：“晏子、虞卿、吕氏、陆贾，其书篇第，本无年月，而亦谓之春秋。”又题目篇：“吕、陆二氏，各着一书，惟次篇章，不系时月，此乃子书杂记，而皆号曰春秋。”又杂说上篇：“刘氏初兴，书唯陆贾而已；子长述楚、汉之事，譬夫行不由径，出不由户，未之闻也。”汉书司马迁传赞：“司马迁据左氏、国语，采世本、战国策，述楚汉春秋，接其后事，讫于大汉。”盖司马迁撰史记据楚汉春秋，故其言秦、汉事尤详；然则楚汉春秋，诚研究汉代史之第一手材料也。旧辑本以洪颐烜撰集者为较佳，刻入经典集林卷十，但纰缪亦复不少，如太平御览六九六带部引“北郭先生献带于淮阴侯”云云，而误“献带”为“献策”；吴王濞史记入列传，而洪氏引史记吴王濞世家；此其一隅耳，然亦足见其鲁莽灭裂矣。今辄重而理之，发为后定，而附于新语校注之后焉，斯亦汉志称某氏所著书之例也。</font></font><br>
　　项燕为秦将王翦所杀。<FONT style="FONT-SIZE: 9pt"><font color="#551A8B">（史记项羽本纪索隐）</font></font><br>
　　项梁阴养生士九十人，参木者，所与计谋者也。木佯疾，于室中铸大钱，以具甲兵。<FONT style="FONT-SIZE: 9pt"><font color="#551A8B">（太平御览八三五）<br>
　　案：“生”字当衍。</font></font><br>
　　项梁尝阴养士，最高者多力，拔树以击地。<FONT style="FONT-SIZE: 9pt"><font color="#551A8B">（太平御览三八六）</font></font><br>
　　吴广说陈涉曰：“王引兵西击，则野无交兵。”<br>
　　<FONT style="FONT-SIZE: 9pt"><font color="#551A8B">（文选曹子建又赠丁仪王粲诗注）</font></font><br>
　　会稽假守殷通。<FONT style="FONT-SIZE: 9pt"><font color="#551A8B">（史记项羽本纪正义、汉书项籍传注）</font></font><br>
　　东阳狱史陈婴。<FONT style="FONT-SIZE: 9pt"><font color="#551A8B">（史记项羽本纪正义）</font></font><br>
　　上过陈留，郦生求见，使者入通。公方洗足，问：“何如人？”曰：“状类大儒。”上曰：“吾方以天下为事，未暇见大儒也。”使者出告。郦生瞋目按剑曰：“入言，高阳酒徒，非儒者也。”<FONT style="FONT-SIZE: 9pt"><font color="#551A8B">（北堂书钞一二二、太平御览三四二、又三六六）<br>
　　洪颐烜曰：“案：史通杂说篇：‘刘氏初兴，书惟陆贾而已。子长述楚、汉之事，专据此书，……如郦生之初谒沛公，高祖之长歌鸿鹄，非唯文句有别，遂乃事理皆殊。’”</font></font><br>
　　高祖向咸阳南攻宛，宛坚守不下。乃匿其旌旗，人衔枚，马束舌，龙举而翼奋，鸡未鸣，围宛城三匝。宛城降。<FONT style="FONT-SIZE: 9pt"><font color="#551A8B">（史记高祖本纪索隐、太平御览三五七）<br>
　　洪颐烜曰：“案：北堂书钞十二引‘龙举翼起’四字。”</font></font><br>
　　樊哙请杀之。<FONT style="FONT-SIZE: 9pt"><font color="#551A8B">（史记高祖本纪索隐）<br>
　　案：此“秦王子婴降轵道旁”句，索隐所引也。</font></font><br>
　　沛公西入武关，居于灞上，遣将军闭函谷关，无内项王。项王大将亚父至关，不得入，怒曰：“沛公欲反耶？”即令家发薪一束，欲烧关门，关门乃开。<FONT style="FONT-SIZE: 9pt"><font color="#551A8B">（艺文类聚六）</font></font><br>
　　解先生云：“遣守函谷，无内项王。”<FONT style="FONT-SIZE: 9pt"><font color="#551A8B">（史记高祖本纪索隐）<br>
　　洪颐烜曰：“案项羽本纪集解、留侯世家索隐、汉书张良传注臣瓒云：‘楚汉春秋，鲰生本姓解。’”</font></font><br>
　　项王在鸿门，而亚父谏曰：“吾使人望沛公，其气冲天，五色相摎，或似龙，或似蛇，或似虎，或似云，或似人，此非人臣之气也，不若杀之。”<FONT style="FONT-SIZE: 9pt"><font color="#551A8B">（水经渭水注、太平御览十五、又八七、又八七二）<br>
　　案：御览八七引作“五彩相纠”。</font></font><br>
　　沛公脱身鸿门，从闲道至军。张良、韩信乃谒项王军门曰：“沛公使臣奉白璧一只献大王足下，玉斗一只献大将军足下。”亚父受玉斗，置地，戟撞破之。<FONT style="FONT-SIZE: 9pt"><font color="#551A8B">（太平御览三五二）</font></font><br>
　　蔡生。<FONT style="FONT-SIZE: 9pt"><font color="#551A8B">（史记项羽本纪集解）<br>
　　案：此“说者曰，人言楚人沐猴而冠耳，果然。项王闻之，烹说者”句，集解所引也。</font></font><br>
　　董公八十二，遂封为成侯。<FONT style="FONT-SIZE: 9pt"><font color="#551A8B">（史记高祖本纪正义）<br>
　　器案：汉书高帝纪上：“新城三老董公遮说汉王曰：‘臣闻：顺德者昌，逆德者亡。兵出无名，事故不成。故曰：明其为贼，敌乃可服。项羽为无道，放杀其主，天下之贼也。夫仁不以勇，义不以力；三军之众（荀悦汉纪句上有“若”字）为之素服，以告之诸侯，为此东伐，四海之内，莫不仰德，此三王之举也。’汉王曰：‘善。非夫子无所闻。’于是汉王为义帝发丧，袒而大哭。”汉书此文，当亦本之陆氏，而史记乃略出为“为义帝死故”五字一句，不若汉书之得其本真也。</font></font><br>
　　项王为高阁，置太公于上，告汉王曰：“今不急下，吾烹太公。”汉王曰：“吾与项王，约为兄弟，吾翁即汝翁，若烹汝翁，幸分我一杯羹。”<FONT style="FONT-SIZE: 9pt"><font color="#551A8B">（太平御览一八四）</font></font><br>
　　新昌亭长。<FONT style="FONT-SIZE: 9pt"><font color="#551A8B">（史记淮阴侯列传索隐）<br>
　　案：此“常数从其下乡南昌亭长寄食”句，索隐所引也。</font></font><br>
　　卑山。<FONT style="FONT-SIZE: 9pt"><font color="#551A8B">（史记淮阴侯列传索隐）<br>
　　案：此“从闲道萆山而望赵军”句，索隐所引也。</font></font><br>
　　北郭先生献带于淮阴侯曰：“牛为人任用，力尽犹不置其革。”<FONT style="FONT-SIZE: 9pt"><font color="#551A8B">（太平御览六九六）</font></font><br>
　　项王使武涉说淮阴侯，淮阴侯曰：“臣故事项王，位不过郎中，官不过执戟，及去楚归汉，汉王赐臣玉案之食，玉具之剑，臣背叛之，内愧于心也。”<FONT style="FONT-SIZE: 9pt"><font color="#551A8B">（北堂书钞一三三、艺文类聚六九、文选张平子四愁诗注、太平御览七一０）</font></font><br>
　　上东围项羽，闻樊哙反，旄头公孙戎明之卒不反，封戎二千户。<FONT style="FONT-SIZE: 9pt"><font color="#551A8B">（汉书王莽传上晋灼注）</font></font><br>
　　上欲封侯公，匿不肯复见，曰：“此天下之辨士，所居倾国，故号平国君。”<FONT style="FONT-SIZE: 9pt"><font color="#551A8B">（史记项羽本纪正义、文选陆士衡汉高祖功臣颂注）</font></font><br>
　　歌曰：汉兵已略地，四方楚歌声；大王意气尽，贱妾何聊生。”<FONT style="FONT-SIZE: 9pt"><font color="#551A8B">（史记项羽本纪正义）</font></font><br>
　　高帝初封侯者，皆赐丹书铁券，曰：“使黄河如带，泰山如砺，汉有宗庙，尔无绝世。”<FONT style="FONT-SIZE: 9pt"><font color="#551A8B">（太平御览五九八、又六三三、困学纪闻十二）</font></font><br>
　　汉已定天下，论群臣破敌禽将，活死不衰，绛灌、樊哙是也。功成名立，臣为爪牙，世世相属，百世无邪，绛侯周勃是也。<FONT style="FONT-SIZE: 9pt"><font color="#551A8B">（文选刘子骏移书让太常博士注）<br>
　　洪颐烜曰：“案汉书礼乐志注、陈平传注云：‘楚汉春秋高祖功臣，别有■灌。’”器案：文选注引楚汉春秋此文，复下以己意曰：“然（案：文选注所云“然”，当读作“然则”。）■灌自一人，非■侯与灌婴。”</font></font><br>
　　上败彭城，薛人丁固追上，上被发而顾曰：“丁公，何相逼之甚？”乃回马而去。上即位，欲陈功，上曰：“使项氏失天下者是子也。为人臣用两心，非忠也。”使下吏笞杀之。<FONT style="FONT-SIZE: 9pt"><font color="#551A8B">（太平御览三七三、又六四九）</font></font><br>
　　上封许负为鸣雌亭侯。<FONT style="FONT-SIZE: 9pt"><font color="#551A8B">（史记周勃世家索隐）</font></font><br>
　　正疆数言事而当，上使参乘，解玉剑以佩之。天下定，出以为守。有告之者，上曰：“天下方急，汝何在？”曰：“亡。”上曰：“正疆沐浴霜露，与我从军，而汝亡，告之何也？”下廷尉劓。<FONT style="FONT-SIZE: 9pt"><font color="#551A8B">（太平御览六四八）</font></font><br>
　　淮阴武王反，上自击之。张良居守。上体不安，卧辒车中，行三四里。留侯走，东追上，簪堕被发，及辒车，排户曰：“陛下即弃天下，欲以王葬乎？以布衣葬乎？”上骂曰：“若翁天子也，何故以王及布衣葬乎？”良曰：“淮南反于东，淮阴害于西，恐陛下倚沟壑而终也。”<FONT style="FONT-SIZE: 9pt"><font color="#551A8B">（太平御览三九四）</font></font><br>
　　谢公。<FONT style="FONT-SIZE: 9pt"><font color="#551A8B">（史记淮阴侯列传索隐、汉书韩信传注）<br>
　　案：此“其舍人得罪于信，信囚，欲杀之”句，索隐所引也。</font></font><br>
　　岂是乎？<FONT style="FONT-SIZE: 9pt"><font color="#551A8B">（史记黥布列传索隐）<br>
　　案：此“黥布笑曰‘人相我当刑而王’”句，索隐所引也。</font></font><br>
　　黥布反，羽书至，上大怒。<FONT style="FONT-SIZE: 9pt"><font color="#551A8B">（文选虞子阳咏霍将军北伐诗注）</font></font><br>
　　下蔡亭长詈淮南王曰：“封汝爵为千乘，东南尽日所出，尚未足黔徒群盗所邪？而反，何也？”<FONT style="FONT-SIZE: 9pt"><font color="#551A8B">（文选陆士衡五等论注）</font></font><br>
　　斩告萧何者。<FONT style="FONT-SIZE: 9pt"><font color="#551A8B">（北堂书钞七）</font></font><br>
　　滕公者，御也。<FONT style="FONT-SIZE: 9pt"><font color="#551A8B">（史记樊郦滕灌列传索隐）</font></font><br>
　　孔将军居左。<FONT style="FONT-SIZE: 9pt"><font color="#551A8B">（汉书高帝功臣表注）</font></font><br>
　　叔孙通名何。<FONT style="FONT-SIZE: 9pt"><font color="#551A8B">（史记叔孙通传集解及索隐）</font></font><br>
　　叔孙何曰：“臣三谏不从，请以身当之。”抚剑将自杀。上离席云：“吾听子计，不易太子。”<FONT style="FONT-SIZE: 9pt"><font color="#551A8B">（史记叔孙通列传索隐）</font></font><br>
　　四人冠韦冠，佩银环，衣服甚鲜。<FONT style="FONT-SIZE: 9pt"><font color="#551A8B">（后汉书冯衍传四皓注）</font></font><br>
　　惠帝崩，吕太后欲为高坟，使从未央宫坐而见之。诸将谏，不许。东阳侯垂泣曰：“陛下日夜见惠帝冢，悲哀流涕无已，是伤生也。臣窃哀之。”于是太后乃止。<FONT style="FONT-SIZE: 9pt"><font color="#551A8B">（艺文类聚三五、太平御览四五七、又四八八、又五五七）</font></font><br>
　　田子春说张卿云：“刘泽，宗家也。”<FONT style="FONT-SIZE: 9pt"><font color="#551A8B">（史记燕王世家索隐）<br>
　　洪颐烜曰：“案世家云：‘高后时，齐人田生游乏资，以画干营陵侯。’集解：‘晋灼曰：楚汉春秋田子春，汉书燕王传注作字子春。’”</font></font><br>
　　赵中大夫曰：“臣闻：越王句践，素甲三甲。”<br>
　　<FONT style="FONT-SIZE: 9pt"><font color="#551A8B">（文选潘安仁关中诗注）</font></font><br>
　　吴太子名贤，字德明。<FONT style="FONT-SIZE: 9pt"><font color="#551A8B">（史记吴王濞列传索隐）</font></font><br>
　　韩王信都。<FONT style="FONT-SIZE: 9pt"><font color="#551A8B">（史记韩王信列传索隐、汉书功臣表注、史通杂说上）</font></font><br>
　　清阳侯王隆。<FONT style="FONT-SIZE: 9pt"><font color="#551A8B">（史记高祖功臣年表索隐）<br>
　　洪颐烜曰：“案索隐云：‘史记与汉书同，而楚汉春秋则不同者，陆贾记事，在高祖、惠帝时，汉书是后定功臣等列。’”<br>
　　器案：史记高祖功臣侯者年表侯第，索隐引姚氏曰：“萧何第一，曹参二，张敖三，周勃四，樊哙五，郦商六，奚涓七，夏侯婴八，灌婴九，傅宽十，靳歙十一，王陵十二，陈武十三，王吸十四，薛欧十五，周昌十六，丁复十七，虫逢（当作“达”）十八。史记与汉表同，而楚汉春秋则不同者，陆贾记事，在高祖、惠帝时，汉书是后定功臣等列，及陈平受吕后命而定，或已改邑号，故人名亦别。且高祖初定惟十八侯，吕后令陈平终竟以下列侯第录，凡一百四十三人也。”</font></font><br>
　　阴陵。<FONT style="FONT-SIZE: 9pt"><font color="#551A8B">（史记高祖功臣年表阳陵侯傅宽条索隐）</font></font><br>
　　名濆。<FONT style="FONT-SIZE: 9pt"><font color="#551A8B">（史记高祖功臣年表博阳侯陈濞条索隐）</font></font><br>
　　夜侯虫达。<FONT style="FONT-SIZE: 9pt"><font color="#551A8B">（史记高祖功臣年表索隐）</font></font><br>
　　南宫侯张耳。<FONT style="FONT-SIZE: 9pt"><font color="#551A8B">（史记高祖功臣年表索隐）</font></font><br>
　　凭成侯。<FONT style="FONT-SIZE: 9pt"><font color="#551A8B">（史记蒯成侯列传索隐）<br>
　　器案：索隐云：“姓周，名■，音薛。蒯者，乡名。案三苍云：‘蒯乡，在城父县，音裴。汉书作，从崩，从邑。’今书本并作蒯，音菅蒯之蒯，非也。苏林音簿催反。（汲古阁史记索隐单行本作“苦催反”）晋灼案功臣表，属长沙。崔浩音簿坏反。（汲古阁史记索隐单行本作“苦坏反”）楚汉春秋作“凭成侯”，则裴（汲古阁史记索隐单行本作“陪”）凭声相近，此（汲古阁史记索隐单行本作“或”）得其实也。”</font></font><br>
    ------------------<br>
　　YOUTH 整理
 </td>
  </tr>
</table>
</center>
</div>
<hr color="#EE9B73" size="1">
<center><A HREF="013.htm" tppabs="http://www.goldnets.com/gd/100/rujia/lugu/013.htm"><span style="background-color: #E1DFF2">上一页</span></a>　　<a href="library/goldbooknew/index.htm" tppabs="http://www.goldnets.com/"><span style="background-color: #E1DFF2">回首页</span></a>　　<A HREF="015.htm" tppabs="http://www.goldnets.com/gd/100/rujia/lugu/015.htm"><span style="background-color: #E1DFF2">下一页</span></a></center>
</body>
</html>
