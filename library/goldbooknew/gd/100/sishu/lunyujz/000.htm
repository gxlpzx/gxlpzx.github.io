<html>
<head>
<title>黄金书屋---论语集注</title>
   <META HTTP-EQUIV="Content-Type" CONTENT="text/html; charset=utf-8">
<style>
#page {position:absolute; z-index:0; left:0px; top:0px}
.swy1 {font: 12pt/18pt "宋体"} 
.swy2 {font: 9pt/12pt "宋体"} 
</style>
</head>
<BODY TEXT="#000000" BGCOLOR="#E4EBF1" LINK="#0000EE" VLINK="#551A8B" ALINK="#FF0000">
<span class="swy2">
<A HREF="index.html" tppabs="http://www.goldnets.com/gd/100/sishu/lunyujz/index.html">论语集注目录</A>
</span><CENTER><B><FONT FACE="楷体_GB2312"><FONT COLOR="#FF6666"><FONT SIZE=5>读论语孟子法<br></FONT></FONT></font></B></CENTER>
<center><HR WIDTH="85%"></CENTER>
<div align="center">
<table border="0" width="90%">
  <tr>
    <td class="swy1"><br>
&nbsp;&nbsp;&nbsp; <FONT style="FONT-SIZE: 9pt"><font color="#551A8B">据清仿宋大字本补。</font></font><br>
&nbsp;&nbsp;&nbsp; 程子曰：“学者当以论语孟子为本。论语孟子既治，则六经可不治而明矣。读书者当观圣人所以作经之意，与圣人所以用心，圣人之所以至于圣人，而吾之所以未至者，所以未得者。句句而求之，昼诵而味之，中夜而思之，平其心，易其气，阙其疑，则圣人之意可见矣。”<br>
&nbsp;&nbsp;&nbsp; 程子曰：“凡看文字，须先晓其文义，然后可以求其意。未有不晓文义而见意者也。”<br>
&nbsp;&nbsp;&nbsp; 程子曰：“学者须将论语中诸弟子问处便作自己问，圣人答处便作今日耳闻，自然有得。虽孔孟复生，不过以此教人。若能于语孟中深求玩味，将来涵养成甚生气质！”<br>
&nbsp;&nbsp;&nbsp; 程子曰：“凡看语孟，且须熟读玩味。须将圣人言语切己，不可只作一场话说。人只看得二书切己，终身尽多也。”<br>
&nbsp;&nbsp;&nbsp; 程子曰：“论孟只剩读?，便自意足。学者须是玩味。若以语言解?，意便不足。”<br>
&nbsp;&nbsp;&nbsp; 或问：“且将论孟紧要处看，如何？”程子曰：“固是好，但终是不浃洽耳。”<br>
&nbsp;&nbsp;&nbsp; 程子曰：“孔子言语句句是自然，孟子言语句句是事实。”<br>
&nbsp;&nbsp;&nbsp; 程子曰：“学者先读论语孟子，如尺度权衡相似，以此去量度事物，自然见得长短轻重。”<br>
&nbsp;&nbsp;&nbsp; 程子曰：“读论语孟子而不知道，所谓‘虽多，亦奚以为’。”<br>
    ------------------<br>
　　YOUTH 整理
 </td>
  </tr>
</table>
</center>
</div>
<hr color="#EE9B73" size="1">
<center><A HREF="00.htm" tppabs="http://www.goldnets.com/gd/100/sishu/lunyujz/00.htm"><span style="background-color: #E1DFF2">上一页</span></a>　　<a href="library/goldbooknew/index.htm" tppabs="http://www.goldnets.com/"><span style="background-color: #E1DFF2">回首页</span></a>　　<A HREF="001.htm" tppabs="http://www.goldnets.com/gd/100/sishu/lunyujz/001.htm"><span style="background-color: #E1DFF2">下一页</span></a></center>
</body>
</html>
