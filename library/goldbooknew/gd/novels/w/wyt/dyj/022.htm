<html>
<head>
<title>黄金书屋---东游记（又名：上洞八仙传、八仙出处东游记）</title>
   <META HTTP-EQUIV="Content-Type" CONTENT="text/html; charset=utf-8">
<style>
#page {position:absolute; z-index:0; left:0px; top:0px}
.swy1 {font: 12pt/16pt "宋体"} 
.swy2 {font: 9pt/12pt "宋体"} 
a {text-decoration:none}
</style>
</head>
<BODY TEXT="#000000" BGCOLOR="#E4EBF1" LINK="#0000EE" VLINK="#551A8B" ALINK="#FF0000">
<span class="swy2">
<A HREF="index.html" tppabs="http://www.goldnets.com/gd/novels/w/wyt/dyj/index.html">东游记</A>
</span>
<CENTER><B><FONT FACE="楷体_GB2312"><FONT COLOR="#FF6666"><FONT SIZE=5>仙姑得梦成仙</FONT></FONT></font></B></CENTER>
<center><HR WIDTH="85%"></CENTER>
<div align="center">
<table border="0">
  <tr>
    <td><pre><span class="swy1">    何仙姑者，广州增城县何素女也。生而顶上有六毫。唐武后时，住云母溪，年十四
五岁时，梦一神人云：“食云母粉，当轻身不死。”黎明醒觉，乃自思曰：“神人之言，
岂欺我也。”于是口食云母粉，方知果是轻身。其母因其时当已及笄，欲议择婿。姑坚
执立誓不嫁，母竟不能强。二日，于溪上遇铁拐、采和，授以仙诀，常往来山谷，其行
如飞，每日朝去暮回，持山果归。遣其母。母问其故，但云去名山仙境，与女仙论道耳。
后渐长成，论说异常。武后闻其特异非常，遣使召之到阙，至于中途，忽然失增，使臣
四下寻觅，竟不能得。景龙中，铁拐引之，白日升仙而去。天宝九年，见于麻姑坛，立
五色云中。大历中，人见其于广州小石楼，刺史高皇目击之，乃上其事于朝。
    ------------------
　　<a href="library/huxw.126.com/index.htm" tppabs="http://huxw.126.com/">古香斋</a> 输入
</span></pre>
 </td>
  </tr>
</table>
</center>
</div>
<hr color="#EE9B73" size="1">
<center><A HREF="021.htm" tppabs="http://www.goldnets.com/gd/novels/w/wyt/dyj/021.htm"><span style="background-color: #E1DFF2">上一页</span></a>　　<a href="library/goldbooknew/index.htm" tppabs="http://www.goldnets.com/"><span style="background-color: #E1DFF2">回首页</span></a>　　<A HREF="023.htm" tppabs="http://www.goldnets.com/gd/novels/w/wyt/dyj/023.htm"><span style="background-color: #E1DFF2">下一页</span></a></center>
</body>
</html>
