<html>
<head>
<title>黄金书屋---聊斋志异</title>
   <META HTTP-EQUIV="Content-Type" CONTENT="text/html; charset=utf-8">
<style>
#page {position:absolute; z-index:0; left:0px; top:0px}
.content {font: 12pt/16pt "宋体"} 
.content1 {font: 9pt/12pt "宋体"} 
</style>
</head>
<BODY TEXT="#000000" BGCOLOR="#E4EBF1" LINK="#0000EE" VLINK="#551A8B" ALINK="#FF0000">
<span class="content1">
<A HREF="index.html" tppabs="http://www.goldnets.com/gd/novels/p/psl/lzzy/index.html">聊斋志异</A>
</span>
<CENTER><B><FONT FACE="楷体_GB2312"><FONT COLOR="#FF6666"><FONT SIZE=5>小棺</FONT></FONT></font></B></CENTER>
<center><HR WIDTH="85%"></CENTER>
<div align="center">
<table border="0">
  <tr>
    <td><pre><span class="content">    天津有舟人某，夜梦一人教之曰：“明日有载竹筒赁舟者，索之千金；不然，勿渡
也。”某醒不信。既寐复梦，且书“、、”三字于壁，嘱云：“倘渠吝价，当即书此
示之。”某异之。但不识其字，亦不解何意。次日留心行旅；日向西，果有一人驱骡载笥
来，问舟。某如梦索价，其人笑之。反复良久，某牵其手，以指书前字。其人大愕，即刻而
灭。搜其装载，则小棺数万余，每具仅长指许，各贮滴血而已。某以三字传示遐迩，并无知
者。未几吴逆叛谋既露，党羽尽诛，陈尸几如棺数焉。徐白山说。
    ------------------
　　黄金书屋Youth扫描校对||http://goldbook.yeah.net/

</span></pre>
 </td>
  </tr>
</table>
</center>
</div>
<hr color="#EE9B73" size="1">
<center><A HREF="331.htm" tppabs="http://www.goldnets.com/gd/novels/p/psl/lzzy/331.htm"><span style="background-color: #E1DFF2">上一页</span></a>　　<a href="library/goldbooknew/index.htm" tppabs="http://www.goldnets.com/"><span style="background-color: #E1DFF2">回首页</span></a>　　<A HREF="333.htm" tppabs="http://www.goldnets.com/gd/novels/p/psl/lzzy/333.htm"><span style="background-color: #E1DFF2">下一页</span></a></center>
</body>
</html>
