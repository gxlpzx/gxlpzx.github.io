<html>
<head>
<title>黄金书屋---聊斋志异</title>
   <META HTTP-EQUIV="Content-Type" CONTENT="text/html; charset=utf-8">
<style>
#page {position:absolute; z-index:0; left:0px; top:0px}
.content {font: 12pt/16pt "宋体"} 
.content1 {font: 9pt/12pt "宋体"} 
</style>
</head>
<BODY TEXT="#000000" BGCOLOR="#E4EBF1" LINK="#0000EE" VLINK="#551A8B" ALINK="#FF0000">
<span class="content1">
<A HREF="index.html" tppabs="http://www.goldnets.com/gd/novels/p/psl/lzzy/index.html">聊斋志异</A>
</span>
<CENTER><B><FONT FACE="楷体_GB2312"><FONT COLOR="#FF6666"><FONT SIZE=5>戏缢</FONT></FONT></font></B></CENTER>
<center><HR WIDTH="85%"></CENTER>
<div align="center">
<table border="0">
  <tr>
    <td><pre><span class="content">    邑人某年少无赖，偶游村外，见少妇乘马来，谓同游者曰：“我能令其一笑。”众不
信，约赌作筵。某遽奔去出马前，连声哗曰：“我要死！”因于墙头抽粱黠一本，横尺许，
解带挂其上，引颈作缢状。妇果过而哂之，众亦粲然。妇去既远，某犹不动，众益笑之。近
视则舌出目瞑，而气真绝矣。粱干自经，不亦奇哉？是可以为儇薄者戒。
    ------------------
　　黄金书屋Youth扫描校对||http://goldbook.yeah.net/

</span></pre>
 </td>
  </tr>
</table>
</center>
</div>
<hr color="#EE9B73" size="1">
<center><A HREF="256.htm" tppabs="http://www.goldnets.com/gd/novels/p/psl/lzzy/256.htm"><span style="background-color: #E1DFF2">上一页</span></a>　　<a href="library/goldbooknew/index.htm" tppabs="http://www.goldnets.com/"><span style="background-color: #E1DFF2">回首页</span></a>　　<A HREF="258.htm" tppabs="http://www.goldnets.com/gd/novels/p/psl/lzzy/258.htm"><span style="background-color: #E1DFF2">下一页</span></a></center>
</body>
</html>
