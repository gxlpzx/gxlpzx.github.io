<html>
<head><title>黄金书屋---酒德颂</title></head>
<BODY TEXT="#000000" BGCOLOR="#E4EBF1" LINK="#0000EE" VLINK="#551A8B" ALINK="#FF0000">
<CENTER><B><FONT COLOR="#FF6666"><FONT POINT-SIZE="16">酒德颂&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT></FONT></B></CENTER>
<FONT SIZE=+1>
<pre>
    刘伶

    有大人先生者，以天地为一朝，万朝为须臾，日月为扃牖，八荒为庭衢。行无辙迹，居
无室庐，暮天席地，纵意所如。止则操卮执觚，动则挈(木盍ke)提壶，唯酒是务，焉知其
余？

    有贵介公子，缙绅处士，闻吾风声，议其所以。乃奋袂攮襟，怒目切齿，陈说礼法，是
非锋起。先生于是方捧罂承槽，衔杯漱醪。奋髯箕踞[注]，枕麴藉糟，无思无虑，其乐陶
陶。兀然而醉，豁尔而醒。静听不闻雷霆之声，熟视不睹泰山之形，不觉寒暑之切肌，利欲
之感情。俯观万物，扰扰焉如江汉三载浮萍；二豪侍侧焉，如蜾蠃之与螟蛉。

    [注]:本作(足+其)踞，通。

    --刘伶，字伯伦，西晋沛国(今安徽宿县西北)人。竹林七贤之一。
</pre>
</font>
<center><A HREF="03.htm" tppabs="http://www.goldnets.com/gd/essays/tang-qian/03.htm"><span style="background-color: #E1DFF2">上一页</span></a>      　　<a href="library/goldbooknew/index.htm" tppabs="http://www.goldnets.com/"><span style="background-color: #E1DFF2">回首页</span></a>　　      <A HREF="05.htm" tppabs="http://www.goldnets.com/gd/essays/tang-qian/05.htm"><span style="background-color: #E1DFF2">下一页</span></a></center>
</body>
</html>
