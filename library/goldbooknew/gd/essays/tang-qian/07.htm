<html>
<head><title>黄金书屋---《桃花源记》</title></head>
<BODY TEXT="#000000" BGCOLOR="#E4EBF1" LINK="#0000EE" VLINK="#551A8B" ALINK="#FF0000">
<CENTER><B><FONT COLOR="#FF6666"><FONT POINT-SIZE="16">《桃花源记》&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT></FONT></B></CENTER>
<FONT SIZE=+1>
<pre>



                             陶渊明（南北朝）

             晋太原中，武陵人，捕鱼为业，缘溪行，忘路之远近。忽逢

             桃花林，夹岸数百步，中无杂树，芳草鲜美，落英缤纷，渔

             人甚异之；复前行，欲穷其林。林尽水源，便得一山，山有

             良田美池桑竹之属，阡陌交通，鸡犬相闻。其中往来种作，

             男女衣著，悉如外人；黄发垂髫，并怡然自乐。见渔人，乃

             大惊，问所从来，具答之，便要还家，设洒杀鸡作食，村中

             闻有此人，咸来问讯。自云先世避秦时乱，率妻子邑人，来

             此绝境，不复出焉；遂与外人间隔。问今是何世，乃不知有

             汉，无论魏、晋。此人一一为具言所闻，皆叹惋。余人各复

             延至其家，皆出洒食。停数日辞去，此中人语云：“不足为

             外人道也！”既出，得其船，便扶向路，处处志之。及郡下，

             诣太守说此。太守即遣人随其往，寻向所志，遂迷不复得路

             南阳刘子骥，高士也，闻之，欣然规往，未果，寻病终。后

             遂无问津者。
</pre>
</font>
<center><A HREF="06.htm" tppabs="http://www.goldnets.com/gd/essays/tang-qian/06.htm"><span style="background-color: #E1DFF2">上一页</span></a>      　　<a href="library/goldbooknew/index.htm" tppabs="http://www.goldnets.com/"><span style="background-color: #E1DFF2">回首页</span></a>　　      <A HREF="08.htm" tppabs="http://www.goldnets.com/gd/essays/tang-qian/08.htm"><span style="background-color: #E1DFF2">下一页</span></a></center>
</body>
</html>
