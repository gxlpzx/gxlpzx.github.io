<html>
<head>
<title>西湖梦寻</title>
   <META HTTP-EQUIV="Content-Type" CONTENT="text/html; charset=utf-8">
<style>
#page {position:absolute; z-index:0; left:0px; top:0px}
.swy1 {font: 12pt/16pt "宋体"} 
.swy2 {font: 9pt/12pt "宋体"} 
</style>
</head>
<BODY BGCOLOR="#E4EBF1">
<span class="swy2">
<A HREF="index.html" tppabs="http://www.goldnets.com/gd/essays/qt/z/zhangdai/xihumengxun/index.html">西湖梦寻</A>(卷四)
</span>
<CENTER><B><FONT FACE="楷体_GB2312"><FONT COLOR="#FF6666"><FONT SIZE=5>高　丽　寺</FONT></FONT></font></B></CENTER>
<center><HR WIDTH="85%"></CENTER>
<div align="center">
<table border="0">
  <tr>
    <td><pre><span class="swy1">　　高丽寺本名慧因寺，后唐天成二年，吴越钱武肃王建也。
    宋元丰八年，高丽国王子僧统义天入贡，因请净源法师学贤首教。元祐二年，以金
书汉译《华严经》三百部入寺，施金建华严大阁藏塔以尊崇之。元祐四年，统义天以祭
奠净源为名，兼进金塔二座。杭州刺史苏轼疏言：“外夷不可使屡入中国，以疏边防，
金塔宜却弗受。”神宗从之。元延祐四年，高丽沈王奉诏进香幡经于此。至正末毁。洪
武初重葺。俗称高丽寺。础石精工，藏轮宏丽，两山所无。万历间，僧如通重修。余少
时从先宜人至寺烧香，出钱三百，命舆人推转轮藏，轮转呀呀，如鼓吹初作。后旋转熟
滑，藏轮如飞，推者莫及。
    ------------------
　　<a href="library/goldbooknew/index.htm" tppabs="http://www.goldnets.com/">黄金书屋</a> 扫描校对
    转载请保留，谢谢！
</span></pre>
 </td>
  </tr>
</table>
</center>
</div>
<hr color="#EE9B73" size="1">
<center><A HREF="048.htm" tppabs="http://www.goldnets.com/gd/essays/qt/z/zhangdai/xihumengxun/048.htm"><span style="background-color: #E1DFF2">上一页</span></a>　　<a href="library/goldbooknew/index.htm" tppabs="http://www.goldnets.com/"><span style="background-color: #E1DFF2">回首页</span></a>　　<A HREF="050.htm" tppabs="http://www.goldnets.com/gd/essays/qt/z/zhangdai/xihumengxun/050.htm"><span style="background-color: #E1DFF2">下一页</span></a></center>
</body>
</html>
