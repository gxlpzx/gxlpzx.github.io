<html>
<head>
<title>西湖梦寻</title>
   <META HTTP-EQUIV="Content-Type" CONTENT="text/html; charset=utf-8">
<style>
#page {position:absolute; z-index:0; left:0px; top:0px}
.swy1 {font: 12pt/16pt "宋体"} 
.swy2 {font: 9pt/12pt "宋体"} 
</style>
</head>
<BODY BGCOLOR="#E4EBF1">
<span class="swy2">
<A HREF="index.html" tppabs="http://www.goldnets.com/gd/essays/qt/z/zhangdai/xihumengxun/index.html">西湖梦寻</A>(卷三)
</span>
<CENTER><B><FONT FACE="楷体_GB2312"><FONT COLOR="#FF6666"><FONT SIZE=5>片　石　居</FONT></FONT></font></B></CENTER>
<center><HR WIDTH="85%"></CENTER>
<div align="center">
<table border="0">
  <tr>
    <td><pre><span class="swy1">　　由昭庆缘湖而西，为餐香阁，今名片石居。閟阁精庐，皆韵人别墅。其临湖一带，
则酒楼茶馆，轩爽面湖，非惟心胸开涤，亦觉日月清朗。张谓“昼行不厌湖上山，夜坐
不厌湖上月”，则尽之矣。再去则桃花港，其上为石函桥，唐刺史李邺侯所建，有水闸
泄湖水以入古荡。沿东西马塍、羊角埂，至归锦桥，凡四派焉。白乐天记云：“北有石
函，南有笕，决湖水一寸，可溉田五十余顷。”闸下皆石骨磷磷，出水甚急。
    徐渭《八月十六片石居夜泛》词：
    月倍此宵多，杨柳芙蓉夜色蹉。鸥鹫不眠如昼里，舟过，向前惊换几汀莎。筒酒觅
稀荷，唱尽塘栖《白苎歌》。天为红妆重展镜，如磨，渐照胭脂奈褪何。
    ------------------
　　<a href="library/goldbooknew/index.htm" tppabs="http://www.goldnets.com/">黄金书屋</a> 扫描校对
    转载请保留，谢谢！
</span></pre>
 </td>
  </tr>
</table>
</center>
</div>
<hr color="#EE9B73" size="1">
<center><A HREF="026.htm" tppabs="http://www.goldnets.com/gd/essays/qt/z/zhangdai/xihumengxun/026.htm"><span style="background-color: #E1DFF2">上一页</span></a>　　<a href="library/goldbooknew/index.htm" tppabs="http://www.goldnets.com/"><span style="background-color: #E1DFF2">回首页</span></a>　　<A HREF="028.htm" tppabs="http://www.goldnets.com/gd/essays/qt/z/zhangdai/xihumengxun/028.htm"><span style="background-color: #E1DFF2">下一页</span></a></center>
</body>
</html>
