<html>
<head>
<title>西湖梦寻</title>
   <META HTTP-EQUIV="Content-Type" CONTENT="text/html; charset=utf-8">
<style>
#page {position:absolute; z-index:0; left:0px; top:0px}
.swy1 {font: 12pt/16pt "宋体"} 
.swy2 {font: 9pt/12pt "宋体"} 
</style>
</head>
<BODY BGCOLOR="#E4EBF1">
<span class="swy2">
<A HREF="index.html" tppabs="http://www.goldnets.com/gd/essays/qt/z/zhangdai/xihumengxun/index.html">西湖梦寻</A>(卷四)
</span>
<CENTER><B><FONT FACE="楷体_GB2312"><FONT COLOR="#FF6666"><FONT SIZE=5>风　篁　岭</FONT></FONT></font></B></CENTER>
<center><HR WIDTH="85%"></CENTER>
<div align="center">
<table border="0">
  <tr>
    <td><pre><span class="swy1">　　风篁岭，多苍筤筿簜，风韵凄清。至此，林壑深沉，迥出尘表。流淙活活，自龙井
而下，四时不绝。岭故丛薄荒密。
    元丰中，僧辨才淬治洁楚，名曰“风篁岭”。苏子瞻访辨才于龙井，送至岭上，左
右惊曰：“远公过虎溪矣。”辨才笑曰：
    “杜子有云：与子成二老，来往亦风流。”遂造亭岭上，名曰“过溪”，亦曰“二
老”。子瞻记之，诗云：“日月转双毂，古今同一丘。惟此鹤骨老，凛然不知秋。去住
两无碍，人土争挽留。去如龙出水，雷雨卷潭秋。来如珠还浦，鱼鳖争骈头。
    此生暂寄寓，常恐名实浮。我比陶令愧，师为远公优。送我过虎溪，溪水当逆流。
聊使此山人，永记二老游。”
    李流芳《风篁岭》诗：
    林壑深沉处，全凭筿簜迷。片云藏屋里，二老到云栖。
    学士留龙井，远公过虎溪。烹来石岩白，翠色映玻璃。
    ------------------
　　<a href="library/goldbooknew/index.htm" tppabs="http://www.goldnets.com/">黄金书屋</a> 扫描校对
    转载请保留，谢谢！
</span></pre>
 </td>
  </tr>
</table>
</center>
</div>
<hr color="#EE9B73" size="1">
<center><A HREF="051.htm" tppabs="http://www.goldnets.com/gd/essays/qt/z/zhangdai/xihumengxun/051.htm"><span style="background-color: #E1DFF2">上一页</span></a>　　<a href="library/goldbooknew/index.htm" tppabs="http://www.goldnets.com/"><span style="background-color: #E1DFF2">回首页</span></a>　　<A HREF="053.htm" tppabs="http://www.goldnets.com/gd/essays/qt/z/zhangdai/xihumengxun/053.htm"><span style="background-color: #E1DFF2">下一页</span></a></center>
</body>
</html>
