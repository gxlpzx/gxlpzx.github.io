<html>

<head>
<meta http-equiv="Content-Type" content="text/html; charset=utf-8">
<meta name="GENERATOR" content="Microsoft FrontPage 3.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><big><big><big><strong> 阿&nbsp; 世 王 问 五 逆 经</strong></big></big></big></p>

<p align="center">西晋沙门法炬译</p>
<div align="center"><center>

<table border="1">
  <tr>
    <td width="100%">闻如是：<br>
    <br>
    一时，婆伽婆在罗阅城灵鹫山，与大比丘众五百人俱。<br>
    <br>
    提婆达兜诣阿　世王所，到已即就座坐，时王阿　世，即从坐起，头面礼<br>
    调达足，还就座坐。时王阿　世白调达言：「我曾闻，尊者调达，彼沙<br>
    门瞿昙常作是语：『有五逆罪，若族姓子族姓女，为是五不救罪者，必<br>
    入地狱不疑。云何为五？谓杀父、杀母、害阿罗汉、斗乱众僧、起恶意<br>
    於如来所。如是五不救罪，若有男女施行此事者，必入地狱不疑。』我<br>
    今，调达，躬杀父王，我亦当入地狱耶？」时调达告阿　世王：「大王<br>
    ！勿怀恐惧，为有何殃？为有何咎？谁为殃而受报？谁作殃当受其果？<br>
    然大王亦不为恶逆，所作恶者，自当受报。」<br>
    <br>
    时众多比丘，到时著衣持钵，入罗阅城乞食，时众多比丘，入罗阅城乞食<br>
    ，闻王阿　世语调达言：「尊者调达，我闻沙门瞿昙作是说言：『有五<br>
    不救罪，若有男女，施行此五事者，必入地狱不疑。』我无辜躬杀父王<br>
    ，我当入地狱中耶？」时调达报言：「勿惧大王！谁作殃，殃由何生？<br>
    谁作恶後受报？王亦不作殃，所作殃者，自当受报。」时众多比丘，从<br>
    罗阅城乞食已，食後收摄衣钵，以尼师坛著肩上，至世尊所，头面礼足<br>
    ，在一面坐，便说阿　世王所共论议，具向世尊说。时世尊便说此偈：<br>
    　　　 「愚者知是处　言殃谓无报　我今观当来　受报有定处」<br>
    <br>
    是时世尊告诸比丘：「彼摩竭国阿　世王，虽杀父王，亦当不久，来至我<br>
    所，当有等信於我所，命终之後，当堕地狱如拍？。」时有一比丘，白<br>
    世尊言：「从彼泥犁命终，当生何处？」世尊告曰：「从彼泥犁命终，<br>
    　　　　当生四天王处。」比丘白言：「从彼命终，当生何处？」世尊告曰：「<br>
    　　　　比丘！从彼命终，当生三十三天。」比丘白言：「从三十三天命终，当<br>
    　　　　生何处？」世尊告曰：「比丘！从三十三天命终，当生炎天上。」比丘<br>
    　　　　白言：「世尊！从彼命终，当生何处？」世尊告曰：「比丘！从炎天上<br>
    　　　　命终，当生兜术天。」比丘白言：「世尊！从兜术天命终，当生何处？<br>
    　　　　」世尊告曰：「从兜术天命终，当生化自在天。」比丘白言：「从化自<br>
    在天命终，当生何处？」世尊告曰：「比丘！从化自在天命终，当生他<br>
    化自在天。」比丘白言：「世尊！从他化自在天命终，当生何处？」世<br>
    尊告曰：「比丘！从他化自在天命终，当生他化自在天、生兜术天、炎<br>
    天、三十三天、四天王天，复当来生人间。」比丘白言：「世尊！从此<br>
    命终，当生何处？」世尊告曰：「比丘！摩竭国王阿　世，二十劫中，<br>
    不趣三恶道，流转天人间，最後受身，剃除须发，著三法衣，以信坚固<br>
    ，出家学道，当成辟支佛，名无秽。」比丘白言：「甚奇！甚特！世尊<br>
    ！作如是殃罪，受是快乐，成辟支佛，名曰无秽。」世尊告曰：「摩竭<br>
    国王阿　世，发意成就，众善普至。比丘！堪任发意成就得拔济地狱；<br>
    若发意不成就者，因缘成就，虽未生地狱，犹可设方便不至地狱。」比<br>
    丘白言：「若彼人二事俱成就者，彼当生何处？」世尊告曰：「彼二事<br>
    成就，当生二处。云何为二？生天人间。」比丘白言：「彼发意成就；<br>
    因缘不成就者，此二事有何差别？」世尊告曰：「比丘！发意成就，因<br>
    缘不成就，此是钝根；发意不成就，因缘成就，比丘！此是利根。」比<br>
    丘白言：「钝根利根，有何差别？」世尊告曰：「钝根者，比丘所为不<br>
    进；利根者，比丘聪明黠慧。」比丘白言：「此二有何差别？当还何业<br>
    ？」是时世尊，便说此偈：<br>
    　　 　『智慧世为上　当至安隐处　诸能知等业　断彼生有死』<br>
    是谓比丘有是差别。」是时比丘闻佛所说，欢喜奉行已，即从坐起，头<br>
    面礼足，　三匝便退而去。<br>
    <br>
    是时彼比丘，即其日到，时著衣持钵，入罗阅城乞食，诣彼摩竭王宫门外<br>
    。时王阿　世，遥见彼比丘来，见已便敕守门人：「云何守门人，我先<br>
    已敕，释种比丘，勿放入此，除尊者调达。」时彼守门人，执彼比丘手<br>
    ，驱出门外，时比丘举右手，语摩竭国王言：「我是大王大善知识，是<br>
    安隐处，无有众恼。」时王报言：「云何比丘，而观何义，作是说言：<br>
    『我是大王善知识，是安隐处。』」时彼比丘，告王阿　世：「世尊说<br>
    王作是言：『摩竭国王，虽杀父王，彼作恶命终已，当生地狱如拍球。<br>
    从彼命终，当生四天王宫。从彼命终，当生三十三天。从彼命终，当生<br>
    　　　　炎天。兜术天。化自在天。他化自在天。从彼命终，复当生化自在天、<br>
    　　　　、兜术天、炎天、三十三天、四天王天宫，复当生此间受人形。如是大<br>
    　　　　王，二十劫中，不趣三恶道，流转人间，最後受人身，当剃除须发，著<br>
    　　　　三法衣，以信坚固，出家学道，成辟支佛，名曰无秽。所以然者，如是<br>
    大王，当得是无根之信。』」时彼比丘，说是语已，便退而去。<br>
    <br>
    时王阿　世，闻彼比丘所说，亦不欢喜，复不瞠恚，亦不受彼所说，便告<br>
    耆域王子曰：「耆域！沙门来至我所，而作是言：『彼如来至真等正觉<br>
    见授决，杀父王而作是恶逆，命终後当生地狱如拍？。从彼命终，当生<br>
    　　　　四天王天。三十三天。炎天。兜术天。化自在天。他化自在天。从彼命<br>
    　　　　终，复当生化自在天、兜术天、炎天、三十三天、四天王宫，从彼命终<br>
    　　　　，当生人间。最後受人身，剃除须发，著三法衣，以信坚固，出家学道<br>
    　　　　，成辟支佛，名曰无秽』。耆域！汝往彼沙门瞿昙所，审有是语不。」<br>
    对曰：「如是，大王！。」时耆域王子受摩竭国王教，便出罗阅只国，<br>
    诣灵鹫山，至世尊所，至已头面礼足，在一面坐。时耆域王子，从摩竭<br>
    国王所说言教，尽向如来说，世尊告曰：「如是，耆域！佛世尊言无有<br>
    二，所说随事，所以然者，耆域，彼王阿　世，当成无根信，诸有男女<br>
    ，彼一切亦当有是趣而无有异。」时耆域王子从如来受是教已，即从坐<br>
    起，头面礼足，便退而去，诣摩竭国王所，到已便语王阿　世言：「彼<br>
    如来至真等正觉，实有是语，所以然者，诸有得无根信者，而无有异，<br>
    愿王当诣彼如来至真等正觉所。」时王报言：「耆域！我闻彼沙门瞿昙<br>
    ，有是咒术，能降伏人民，使外道异学，无不受其教，是故我不堪任往<br>
    见沙门瞿昙，且住，耆域，我当观察彼沙门瞿昙，为有一切智不，设当<br>
    有一切智者，然後我当往见彼沙门瞿昙。」时耆域王子，从摩竭国王，<br>
    闻是语，出罗阅城，诣灵鹫山，至世尊所，到已头面礼足，在一面坐，<br>
    以此义白世尊言，时世尊告曰：「耆域，摩竭国王，不久当来至我所，<br>
    当成无根信，设我取泥洹日後，当供养我舍利。」耆域王子，欢喜踊跃<br>
    ，不能自胜。<br>
    <br>
    时世尊与耆域王子说微妙法，令发欢喜。时耆域王子，从如来闻此深法，<br>
    即从座起，头面礼足，　三匝，便退而去，时耆域王子，闻佛所说，欢<br>
    喜奉行。<br>
    <br>
    <br>
    ？字为左毛右菊去草字头<br>
    <br>
    <br>
    　回向文<br>
    愿以此功德　庄严佛净土　上报四重恩　下济三涂苦<br>
    普愿尽法界　沈溺诸有情　悉发菩提心　尽此一报身<br>
    同生极乐国<br>
    <br>
    <br>
    输入者: 阎学新<br>
    校对者: keyboard.bbs
    <br>
    &#26;<br>
    </td>
  </tr>
</table>
</center></div>
</body>
</html>
