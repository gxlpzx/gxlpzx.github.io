<html>

<head>
<meta http-equiv="Content-Type"
content="text/html; charset=utf-8">
<meta name="GENERATOR" content="Microsoft FrontPage Express 2.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><font size="6"><strong>佛说大乘流转诸有经</strong></font></p>

<p align="center">大唐三藏法师义净奉制译 </p>
<div align="center"><center>

<table border="1">
    <tr>
        <td width="100%">如是我闻。<br>
        一时薄伽梵在王舍城羯兰铎迦池竹林园中，与大　刍众千二百五十俱，并<br>
        大菩萨摩诃萨，无量百千人天大众，一心恭敬围　而住。<br>
        尔时世尊为说自证微妙之法：所谓初中後善、文善巧妙、纯一圆满清净鲜<br>
        　白梵行之相。<br>
        尔时摩揭陀主影胜大王，往竹林中礼世尊足，右　三匝在一面坐。<br>
        　时影胜王白佛言：「世尊！云何有情先所造业，久已灭坏，临命终时，<br>
        皆悉现前；又复诸法体悉空无，所造业报而不散失<br>
        ，唯愿世尊，哀愍为我分别解说。」<br>
        尔时世尊告影胜王曰：「大王当知：譬如男子於眠梦中，见与人间端正<br>
        美女，共为稠密，既睡觉已，忆彼梦中所见美<br>
        女，大王！於意云何？於眠梦中人间美女，是<br>
        实有不？」<br>
        王言：「非有。」<br>
        世尊告言：「大王！於意云何？此之男子，於彼梦中所见美女，心生忆<br>
        　　　　　　念恋慕不舍，可说此人是大博识明智者不？」<br>
        王言：「不尔，此是愚人非明智者。何以故？由彼梦中人间美女，毕竟<br>
        　　　　体空，不可得故，岂能与彼而行稠密，令此男子情怀爱恋生忆<br>
        　　　　念耶？」<br>
        佛言：「大王！如是愚痴无识凡人，眼见色时心生　乐，便起执著，起<br>
        　　　　执著已随生顾恋，生顾恋已情怀染爱，起染爱故随贪瞠痴，发<br>
        　　　　身语意造诸业，然此诸业作已灭坏，此灭坏时曾不依止东方而<br>
        　　　　住，亦不依止南西北方四维上下，至命终时意识将灭，所作之<br>
        业皆悉现前，譬如男子从睡觉已，忆彼梦中所见美女影像皆现<br>
        如是。大王！前识灭已後识生时，或生人中、或生天上、或堕<br>
        傍生饿鬼地狱。大王！後识生时无间生起，彼同类心相续流转<br>
        ，分明领受所感异熟。大王！曾无有法，能从此世转至後世，<br>
        然有死生业果可得。大王当知！前识灭时名之为死，後识支起<br>
        号之为生。大王！前识灭时无有去处，後识支起无所从来。所<br>
        以者何？本性空故。大王！前识前识性空、死死性空、业业性<br>
        空、後识後识性空、生生性空，而彼业果曾不散失。大王！如<br>
        是应知，一切有情皆由愚惑不知非有，妄起顾恋轮回生死。」<br>
        尔时世尊欲重宣此义，说伽他曰：<br>
        诸法唯假名　但依名字立　离於能诠语　所诠不可得　<br>
        皆以别别名　诠彼种种法　於名法非有　是诸法自性<br>
        由名名性空　於名名不有　诸法名本无　妄以名诠名<br>
        诸法皆虚妄　但从分别生　此分别亦空　於空妄分别<br>
        我说诸世间　以眼见於色　皆由邪计想　是名为俗谛<br>
        我说一切法　皆是藉缘生　是名近胜义　智者当观察<br>
        眼不见於色　意亦不知法　是名胜义谛　愚者不能知<br>
        尔时世尊说此法已，摩揭陀主影胜大王，深心顶受，时诸　刍，及大菩<br>
        　萨人天等众，皆大欢喜，信受奉行。 <p>　　　　　　　　　<br>
        　回向文<br>
        愿以此功德　庄严佛净土　上报四重恩　下济三涂苦<br>
        普愿尽法界　沈溺诸有情　悉发菩提心　尽此一报身<br>
        同生极乐国<br>
        <br>
        </p>
        <p>输入者: 阎学新<br>
        校对者: gamblers.bbs
        二校者: keyboard.bbs
        </td>
    </tr>
</table>
</center></div>
</body>
</html>
