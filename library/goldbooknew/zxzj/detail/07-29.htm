<html>

<head>
<meta http-equiv="Content-Type" content="text/html; charset=utf-8">
<meta name="GENERATOR" content="Microsoft FrontPage 3.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><big><big><big><big><strong>佛说孛经钞</strong></big></big></big></big></p>

<p align="center">吴支谦译</p>
<div align="center"><center>

<table border="1">
  <tr>
    <td width="100%">闻如是，一时佛在舍卫国。太子名只，有园田八十顷，去城不远。其地平正，多众果树，<br>
    处处皆有流泉浴池。其池清净，无有　、蜂、蚊、虻、蝇、蚤。居士须达，身奉事佛，受<br>
    持五戒：不杀、不盗、不　、不欺、不饮酒。见谛沟港。常好布施，赈救贫穷，人呼为给<br>
    孤独氏。须达欲为佛起精舍，周偏行地，唯只园好，因从请买。<br>
    <br>
    太子只言：能以黄金布地，令间无空者，便持相与。<br>
    <br>
    须达曰：诺！听随价数。<br>
    <br>
    只曰：我戏言耳！<br>
    <br>
    讼之纷纷。<br>
    <br>
    国老谏曰：已许价决，不宜复悔。<br>
    <br>
    遂听与之。<br>
    <br>
    须达默念：何藏金足？<br>
    <br>
    只谓其悔，嫌贵自止。<br>
    <br>
    曰：不贵也。自念当出何藏金耳。即时使人、象负金，出随集布地，须臾满四十顷。<br>
    <br>
    只感念：佛，必有大道，故使斯人轻宝乃尔。<br>
    <br>
    只曰：教齐斯止，勿复出金，园地属卿，我自欲以树木献佛。<br>
    <br>
    因相可适，便立精舍已。各上佛。佛以千二百五十沙门，俱止其中，是故名只树给孤独园<br>
    也。<br>
    <br>
    其王名卑先匿，举宫中及人民，皆共事佛，奉诸沙门衣食、床卧、疾药所宜。<br>
    <br>
    <br>
    世无佛时，诸异皆兴。譬如昏夜，炬烛为明。天下有佛，众邪皆歇。喻若日出，火复无<br>
    光。国中本共事五百异道人，异道众邪，是时皆废。诸异道人，乃共嫉妒，谋欲毁佛，<br>
    以望敬事。<br>
    <br>
    其女弟子，名孙陀利，曰：师莫愁也，我能令人，不复敬佛，事师如故。便从今始，欲<br>
    　　　　　　　　　　　　日日妆梳衣服，往诣佛、诸沙门所。至一月後，可默杀我，<br>
    　　　　　　　　　　　　埋只树间，佯行求索。众人当言：数见此女，往来精舍。即<br>
    　　　　　　　　　　　　诣王告，乞吏搜索。啼哭出尸，道其　乱，无戒行意。国人<br>
    　　　　　　　　　　　　闻是，必当舍佛，来事诸师。<br>
    诸师言善。　　　　　　　<br>
    <br>
    女如其言，往来一月。<br>
    <br>
    师使四人，共杀埋之。<br>
    <br>
    分布求已，诣阙告言：生亡一女，众人悉见，日日往来诸沙门所，乞吏搜求！<br>
    <br>
    王即敕外部吏与行。<br>
    <br>
    诸师乃佯徘徊再三过，出尸举载，偏行啼哭。曰：沙门之法，戒当清净，反　人妇。恐<br>
    　　　　　　　　　　　　　　　　　　　　　　事发觉，杀而藏之，有何道哉？<br>
    <br>
    国人闻此，多有信者，惟得道之人，知诈伪耳！<br>
    <br>
    佛於是乃敕诸沙门，且勿入城，七日之後，事情当露。<br>
    <br>
    至八日旦，佛使阿难，至巷说曰：妄语谗人，天令口臭；诈诬清白，死入地狱，痴虐自<br>
    　　　　　　　　　　　　　　　怨，长夜受苦。<br>
    <br>
    国人闻之曰：沙门必清净，故佛说此语耳。<br>
    <br>
    王使人微密伺之，见异道家窃相劳贺，共赐四人。<br>
    <br>
    异道人法，知经多者得分多，一人顽　，得分独少。怒曰：当反汝事，自共杀人而诈诬<br>
    　　　　　　　　　　　　　　　　　　　　　　　　　　佛，反与我少。<br>
    <br>
    伺人得之，牵将上闻。到以实对，即收谋者。<br>
    <br>
    <br>
    王与群臣，俱出诣佛，给孤独氏，诸清信士，及国人民无数，皆行诣佛。到已，作礼毕，<br>
    各一面坐。<br>
    <br>
    王叉手白佛言：间闻此谤，莫不惘然，惟佛至真，清净无量，不识其故，何缘有此？<br>
    <br>
    佛告王曰：诽谤之生，皆由贪嫉，而此久有，非适今也。<br>
    <br>
    王曰：愿欲闻之！<br>
    <br>
    佛言：宿命无数世时，我为菩萨道，常行慈心，欲度脱万姓。<br>
    <br>
    　　　时有蒲邻奈国，广博严好，人民炽盛。中有梵志，姓瞿昙氏，才明高远，国中第一<br>
    　　　。有三子，其小子者，端正无比。父甚奇之，为设大会，请诸道人，中外亲戚，抱<br>
    　　　儿示之。众相师曰：是儿好道，有圣人相，必为国师，因名为孛。<br>
    <br>
    　　　孛幼好学，才艺过人，悉通众经及天下道术九十六种。死生所趣、山崩地动、灾异<br>
    　　　祸福、医方镇厌。无所不知。能却　心，消伏蛊道。武略备有，而性慈仁。<br>
    <br>
    　　　瞿昙没後，二兄嫉之，数求分异，曰：孛幼好学，事师消费，与分当少。　　　<br>
    　　　　　<br>
    　　　母怜念之，数晓二子，二子不止。<br>
    <br>
    　　　孛见兄意盛，自念人生，皆为贪苦。我若不去者，兄终不息。因自报母，求行学道<br>
    　　　，母便听之。　<br>
    <br>
    　　　孛即去，近明师，作沙门。於山中自得四意止：<br>
    　　　一、慈众生，如母爱子。<br>
    　　　二、悲世间，欲令解脱。<br>
    　　　三、解道意，心常欢喜。<br>
    　　　四、为能护，一切不犯。<br>
    <br>
    　　　复得四意，诸佛所誉：<br>
    　　　一、制贪　。<br>
    　　　二、除恚怒。<br>
    　　　三、去痴念。<br>
    　　　四、得乐不喜，逢苦不忧。<br>
    <br>
    　　　又绝五欲：<br>
    　　　目不贪色。<br>
    　　　耳不贪声。<br>
    　　　鼻不贪香。<br>
    　　　舌不贪味。<br>
    　　　身不贪细滑。<br>
    　<br>
    　　　能以智慧方便之道，顺化天下：<br>
    　　　使行十善。<br>
    　　　孝顺父母。<br>
    　　　敬事师长。<br>
    　　　诸疑惑者，令信道德。<br>
    　　　知死有生。<br>
    　　　作善获福。<br>
    　　　为恶受殃。<br>
    　　　行道得道。<br>
    　　　见忧厄者，为解免之。<br>
    　　　疾病者，为施医药。　<br>
    <br>
    　　　服孛教者，死皆生天。其有郡国，水旱灾异，孛至即平，毒害悉除。<br>
    <br>
    时有大国，安乐饶人，王名蓝达。所任四臣，专行邪谄、　、盗、奸、欺，侵夺无厌。　<br>
    民被其毒，王不觉知。<br>
    <br>
    孛愍伤之，往到城外，从道人沙陀，寄止七日，乃入城乞食。<br>
    <br>
    王於观上，见孛年少，仪容端正，行步有异，心甚爱敬，即出问讯。<br>
    <br>
    王曰：愿道人留住，我有精舍，近在城外，可以中止，当给所须。<br>
    <br>
    孛曰：诺。<br>
    <br>
    王喜曰：意欲相屈，明日已去，日日於宫食。<br>
    <br>
    孛曰：善。<br>
    <br>
    王还向夫人说：孛非恒人，汝明日当见之。<br>
    <br>
    夫人心喜，床下有犬，犬名宾只，闻之亦喜。<br>
    <br>
    明旦，孛来入宫，王与夫人，迎为作礼。与施金床，氍毹（翕毛）（登毛）。孛欲就坐，<br>
    犬前舐足。王自起行澡水，敬意奉食。已而俱出到外精舍，孛为王说治国正法，王大欢喜<br>
    ，因请孛留，令与四臣共治国事。<br>
    <br>
    四臣愚怯，不习战阵，自知贪浊，常恐王闻。<br>
    一臣曰：人死神灭，不复更生。<br>
    一臣曰：贫富苦乐，皆天所为。<br>
    一臣曰：作善无福，为恶无殃。<br>
    一臣自恃，知占星宿。<br>
    然皆佞谄，不为忠正。<br>
    <br>
    孛性聪明，高才勇健。仁义恭敬，信顺寡言。言常含笑，不伤人意。清净无欲，节色、<br>
    少事、其政不烦。预知灾异。能役使鬼神、却起死人。爱民如子，教之以道：不得酗（<br>
    酉永）、游猎畋渔、弹射鸟兽、杀盗　欺、谗骂佞嫉、诤怒妖疑，皆化使善。其为政後<br>
    ，国界安宁，风雨时节，五谷丰收。众官承法，不复扰民。<br>
    <br>
    孛体无为，独贵奉佛。沙门四道，朝暮诵习。及其姊子，亦贤有志，常师仰孛。国好学者<br>
    ，多依附之。王无复忧，一以委孛。<br>
    <br>
    四臣畏忌，不得纵横，兴嫉妒意，谋欲治孛。<br>
    <br>
    共合财宝，人一亿数，伺王出时，以上夫人而自陈曰：臣等至意，奉家所有，及身妻子，<br>
    　　　　　　　　　　　　　　　　　　　　　　　　当为奴婢，欲白其事，愿蒙听省。<br>
    <br>
    夫人贪得，受其好宝，答谢四臣曰：便可说之。<br>
    <br>
    四臣对曰：王所幸孛，被服粗陋，似乞人耳！见任过重，不念国恩，日道夫人恶。教王远<br>
    　　　　　房室。窃念夫人，宜其少壮，当有立子。今若失时，当绝国嗣。愿熟思惟，不<br>
    　　　　　除孛者，当後有悔。<br>
    <br>
    夫人恚曰：王信此人，不知其恶，各且还归，今自忧之，比令明日，使不见孛也！<br>
    <br>
    夫人遗四臣出，即以栀子黄面，乱头却卧。<br>
    <br>
    须臾王还，内妓白王，夫人不乐。王素重之，入问再三，夫人不应。<br>
    <br>
    王即怒曰：何人有罪，应诛戮者，汝欲使我罪谁耶？<br>
    <br>
    夫人垂泣曰：王会不用我言耳。<br>
    <br>
    王曰：便说，不违汝也。<br>
    <br>
    夫人即曰：王旦适出，孛来谓我，「今王老耄，不能听政，国中吏民，皆伏从我，可以图<br>
    　　　　　之，共此乐也！」今反为此乞人所谋，我故愁耳！<br>
    <br>
    王闻是语，譬若人噎，既不能咽，亦不得吐。不用恐悔，用之恐乱。念孛助我，已十二年<br>
    ，常以忠正，忧国除患。远近赖之，此国之宝，不可治也。<br>
    <br>
    王曰：今治孛者，後必大乱，为万民故，且共忍之。<br>
    <br>
    夫人自掷床下，举声哭曰：不治孛者，我当自刺，自投楼下，不能见也。<br>
    <br>
    王复晓曰：汝亦知法，此非小事，起共议之。<br>
    <br>
    夫人还坐。<br>
    <br>
    王曰：道人不可刀杖加之，当以渐遣，稍减其餐。明日来者，勿复作礼，擎卷而已。与施<br>
    　　　木床，於殿下坐。炊恶厮米，盛以瓦器。如是惭　，极自当去。<br>
    <br>
    王说此时，宾只不悦。<br>
    <br>
    夫人明旦，即以王教具敕内厨。<br>
    <br>
    孛来入宫，宾只於床下（口崖）　吠之。<br>
    <br>
    孛见狗吠，夫人擎卷，其所施设，即知有谋。自念：我欲无害於人，人反害我。如是，当<br>
    避入深山耳！小怨成大，不可轻也！彼以阴谋，我宜慎之。凡人身羸行正为强，今我自有<br>
    衣钵、水瓶、革屣、　盖，漉水之囊，斯足用矣！<br>
    <br>
    孛食已，摄物欲去。<br>
    <br>
    王惊起曰：是何疾也！顾谓夫人，乃使我失圣人之意。即前牵，问欲何之？<br>
    <br>
    孛答曰：为王治国十二年矣，未曾见宾只（口崖）　如今也。是必有谋，故欲去耳！<br>
    <br>
    王曰：实有。今见孛意，觉微甚明，愿自（来力）励，当诛恶人，不须去也。<br>
    <br>
    孛曰：王前意厚，而今已薄，及我无过，宜以时去。<br>
    　　　夫盛有衰，合会有离，善恶无常，祸福自追。<br>
    　　　结友不固，不可与亲，亲而不节，久必泄渎。<br>
    如取泉水，掘深则浊。近贤成智，习愚益惑。数见生慢，疏则成怨。<br>
    　　　善交接者，往来以时。亲而有敬，久而益厚。<br>
    　　　不善友者，假求不副。巧言利辞，苟合无信。<br>
    　　　接我以礼，当以敬报；待我以慢，当以远避。<br>
    　　　有亲相爱，回相憎者，爱时可附，憎不可近。<br>
    　　　敬以亲善，戒以远恶。善恶无别，非安之道。<br>
    　　　人无过失，不可妄侵。恶人事已，不可纳前。<br>
    　　　人欲疏己，不可强亲；恩爱已离，不可追思。<br>
    　　　鸟宿枝折，知更求栖。去就有宜，何必守常。<br>
    　朽枝不可攀，乱意不可犯；人欲相恶，相见不欢。<br>
    　　　唱而不和，可知为薄；人欲相善，缓急相赴，言以忠告，可知为厚。<br>
    　　　善者不亲，恶者不疏。先敬後慢，贤愚不别，不去何待？<br>
    　　　夫人初拜，今但擎卷。若我不去，将见骂逐。<br>
    　　　初施金座，今设木床；初盛宝器，今用瓦瓯；<br>
    初饭粳（米良），今恶厮米。我不去者，且饭委地。<br>
    　　　知识相遇，主人视之。一宿如金，再宿如银，三宿如铜。<br>
    　　　证现如此，不去何待？<br>
    <br>
    <br>
    王曰：国丰民宁，孛之力也，今弃去者，後将荒废。<br>
    <br>
    孛曰：天下有四自坏－树繁花果，还折其枝；　<br>
    　　　　　　　　　　虺蛇含毒，反贼其躯；　<br>
    　　　　　　　　　　辅相不贤，害及国家；<br>
    　　　　　　　　　　人为不善，死入地狱。是为四自坏。<br>
    　　　<br>
    　　　经曰：恶从心生，反以自贼。如铁生垢，消毁其形。<br>
    <br>
    <br>
    <br>
    王曰：国无良辅，实须恃孛，若欲相委，是必危殆。<br>
    <br>
    孛曰：凡人有四自危－保任他家；<br>
    　　　　　　　　　　为人证佐；<br>
    　　　　　　　　　　媒嫁人妻；<br>
    　　　　　　　　　　听用邪言。是为四自危。<br>
    　　　　<br>
    　　　经曰：愚人作行，为身招患；快心放意，後至重殃。<br>
    <br>
    <br>
    <br>
    王曰：我师友孛，常在不轻，当原不及，莫相捐弃。<br>
    <br>
    孛曰：友有四品，不可不知－有友如花、有友如称、有友如山、有友如地。　<br>
    　<br>
    　　　何谓如花？<br>
    　　　好时插头，萎时捐之。见富贵附，贫贱则弃。是花友也！<br>
    <br>
    　　　何谓如称？<br>
    　　　物重头低，物轻则仰。有与则敬，无与则慢。是称友也！<br>
    <br>
    　　　何谓如山？<br>
    　　　譬如金山，鸟兽集之，毛羽蒙光。贵能荣人，富乐同欢，是山友也！<br>
    <br>
    　　　何谓如地？<br>
    　　　百谷财宝，一切仰之，施给仰护，恩厚不薄，是地友也！<br>
    <br>
    <br>
    <br>
    王曰：今我自知，志思浅薄，听用邪言，使孛去也。<br>
    <br>
    孛曰：明者有四不用－邪伪之友；<br>
    　　　　　　　　　　佞谄之臣；<br>
    　　　　　　　　　　妖嬖之妻；<br>
    　　　　　　　　　　不孝之子。是谓四不用。<br>
    　<br>
    　　　经曰：邪友坏人，佞臣乱朝，嬖妇破家，恶子危亲。<br>
    <br>
    <br>
    　　　　　　　　　　　　　　<br>
    王曰：相与爱厚，宜念旧好，不可孤弃也。<br>
    <br>
    孛曰：有十事知爱厚－远别不忘。<br>
    　　　　　　　　　　相见喜欢。<br>
    　　　　　　　　　　美味相呼。<br>
    　　　　　　　　　　过言忍之。<br>
    　　　　　　　　　　闻善加欢。<br>
    　　　　　　　　　　见恶忠谏。<br>
    　　　　　　　　　　难为能为。<br>
    　　　　　　　　　　不相传私。<br>
    　　　　　　　　　　急事为解。<br>
    　　　　　　　　　　贫贱不弃。是为十爱厚。<br>
    <br>
    　　　　经云：化恶从善，切磋以法。忠正诲励，义合友道。<br>
    <br>
    <br>
    王曰：四臣之恶，乃使孛恚，不复喜我。<br>
    <br>
    孛曰：有八事知不相喜－相见色变。<br>
    　　　　　　　　　　　眄睐邪视。<br>
    　　　　　　　　　　　与语不应。<br>
    　　　　　　　　　　　说是言非。<br>
    　　　　　　　　　　　闻衰快之。<br>
    　　　　　　　　　　　闻盛不喜。<br>
    　　　　　　　　　　　毁人之善。<br>
    　　　　　　　　　　　成人之恶。是为八事。<br>
    　　　　<br>
    　　　　经云：卒斗杀人，尚有可原，怀毒阴谋，是意难亲。<br>
    <br>
    <br>
    王曰：是我顽弊，不别明　，恶人所误，遂失圣意。<br>
    <br>
    孛曰：有十事知人为明－别贤愚。<br>
    　　　　　　　　　　　识贵贱。<br>
    　　　　　　　　　　　知贫富。<br>
    　　　　　　　　　　　适难易。<br>
    　　　　　　　　　　　明废立。<br>
    　　　　　　　　　　　审所任。<br>
    　　　　　　　　　　　入国知俗。<br>
    　　　　　　　　　　　穷知所归。<br>
    　　　　　　　　　　　博闻多识。<br>
    　　　　　　　　　　　达於宿命。是为十事。<br>
    <br>
    　　　　经曰：缓急别友，战斗见勇；论议知明，谷贵识仁。<br>
    <br>
    　<br>
    王曰：自我得孛，中外恬安，今日相舍，永无所恃。<br>
    <br>
    孛曰：有八事可以恬安－得父财。<br>
    　　　　　　　　　　　有善业。<br>
    　　　　　　　　　　　所学成。<br>
    　　　　　　　　　　　友贤善。<br>
    　　　　　　　　　　　妇贞良。<br>
    　　　　　　　　　　　子孝慈。<br>
    　　　　　　　　　　　奴婢顺。<br>
    　　　　　　　　　　　能远恶。是为八事。<br>
    　　<br>
    　　　经曰：生而有财，得友贤快；诸恶无犯，有福佑快。<br>
    <br>
    <br>
    王曰：圣人之言，诚无不快。<br>
    <br>
    孛曰：有八事快－与贤从事。<br>
    　　　　　　　　得谘圣人。<br>
    　　　　　　　　性体仁和。<br>
    　　　　　　　　事业日新。<br>
    　　　　　　　　忿能自禁。<br>
    　　　　　　　　虑能防患。<br>
    　　　　　　　　道法相亲。<br>
    　　　　　　　　友不相欺。是为八事。<br>
    <br>
    　　　经曰：有佛兴快，演经道快，众聚和快，和则常安。<br>
    <br>
    <br>
    王曰：孛常易谏，今何难留？<br>
    <br>
    孛曰：有十不谏－悭贪。<br>
    　　　　　　　　好色。<br>
    　　　　　　　　朦笼。<br>
    　　　　　　　　急暴。<br>
    　　　　　　　　抵突。<br>
    　　　　　　　　疲极。<br>
    　　　　　　　　　恣。<br>
    　　　　　　　　喜斗。<br>
    　　　　　　　　专愚。<br>
    　　　　　　　　小人。是为十。<br>
    <br>
    　　　经曰：法语专愚，如与聋谈；难化之人，不可谏晓。<br>
    <br>
    <br>
    王曰：如我　恣，不能远色，孛得无为，不复与我语乎？<br>
    <br>
    孛曰：人不与语有十事－傲慢。<br>
    　　　　　　　　　　　鲁钝。<br>
    　　　　　　　　　　　忧怖。<br>
    　　　　　　　　　　　喜豫。<br>
    　　　　　　　　　　　羞惭。<br>
    　　　　　　　　　　　吃　。<br>
    仇恨。<br>
    冻饿。<br>
    事务。<br>
    禅思。<br>
    <br>
    经曰:能行说之可,不能勿空语；虚伪无诚信，明哲所不顾。<br>
    <br>
    <br>
    <br>
    王曰：恶妇美恣，巧於辞令，如有外（女失），卒何用知？<br>
    <br>
    孛曰：有十事可卒知－头乱髻倾。<br>
    　　　　　　　　　　色变流汗。<br>
    　　　　　　　　　　高声言笑。<br>
    　　　　　　　　　　视瞻不端。<br>
    　　　　　　　　　　受彼宝饰。<br>
    　　　　　　　　　　窥看垣墙。<br>
    　　　　　　　　　　坐不安所。<br>
    　　　　　　　　　　数至邻里。<br>
    　　　　　　　　　　好出野游。<br>
    　　　　　　　　　　喜通　女。是为十事。<br>
    　　<br>
    　　　经曰：妇女难信，利口惑人；是以高士，远而不亲。<br>
    <br>
    <br>
    王曰：人情所近，亲信妇人，不知其恶。<br>
    <br>
    孛曰：人有十事不可亲信－主君所厚。<br>
    　　　　　　　　　　　　妇人所亲。<br>
    　　　　　　　　　　　　怙身强健。<br>
    　　　　　　　　　　　　恃有财产。<br>
    　　　　　　　　　　　　大水渍处。<br>
    　　　　　　　　　　　　故屋危墙。<br>
    　　　　　　　　　　　　蛟龙所居。<br>
    　　　　　　　　　　　　辜较县官。<br>
    　　　　　　　　　　　　宿恶之人。<br>
    　　　　　　　　　　　　毒害之虫。是为十。<br>
    　　　<br>
    　　　经曰：谓酒不醉，谓醉不乱，君厚妇爱，皆难保信。<br>
    <br>
    <br>
    王曰：如孛所语，爱习生恶，是可嫉也。<br>
    <br>
    孛曰：可嫉有五－　口伤人。<br>
    　　　　　　　　谗贼喜斗。<br>
    　　　　　　　　谯　不媚。<br>
    　　　　　　　　嫉妒咒诅。<br>
    　　　　　　　　两舌面欺。是为五。<br>
    <br>
    　　　经曰：施劳於人，而欲蒙佑，殃及其躯，自遘广怨。<br>
    <br>
    <br>
    王曰：何所施行，人所爱敬？<br>
    <br>
    孛曰：爱敬有五－柔和能忍。<br>
    　　　　　　　　谨而有信。<br>
    　　　　　　　　敏而少口。<br>
    　　　　　　　　言行相副。<br>
    　　　　　　　　交久益厚。是为五。<br>
    　　<br>
    　　　经曰：知爱身者，慎护所守；志尚高远，学正不昧。<br>
    <br>
    <br>
    王曰：何者为人所慢？<br>
    <br>
    孛曰：见慢有五－须长而慢。<br>
    　　　　　　　　衣服不净。<br>
    　　　　　　　　空无志思。<br>
    　　　　　　　　　态无礼。<br>
    　　　　　　　　调戏不节。是为五。<br>
    <br>
    　　　经曰：摄意从正，如马调御；无　慢习，天人所敬。<br>
    <br>
    <br>
    王曰：愿孛留意，共还精舍！<br>
    <br>
    孛曰：有十事不延於堂－恶师。<br>
    　　　　　　　　　　　邪友。<br>
    　　　　　　　　　　　蔑圣。<br>
    　　　　　　　　　　　反论。<br>
    　　　　　　　　　　　　（女失）。<br>
    　　　　　　　　　　　嗜酒。<br>
    　　　　　　　　　　　急弊长者。<br>
    　　　　　　　　　　　无反复子。<br>
    　　　　　　　　　　　妇女不节。<br>
    　　　　　　　　　　　婢妾庄饰。<br>
    <br>
    　　　经曰：远避恶人，　荒勿友；从事贤者，以成明德。<br>
    <br>
    <br>
    王曰：孛在我乐，四方无事，今日去者，国中必嗟。<br>
    <br>
    孛曰：有八事可以安乐－顺事师长。<br>
    　　　　　　　　　　　率民以孝。<br>
    　　　　　　　　　　　谦虚上下。<br>
    　　　　　　　　　　　仁和其性。<br>
    　　　　　　　　　　　救危赴急。<br>
    　　　　　　　　　　　恕己爱人。<br>
    　　　　　　　　　　　薄赋节用。<br>
    　　　　　　　　　　　赦恨念旧。是为八事。<br>
    　　　<br>
    　　　经曰：修诸德本，虑而後行；唯济人命，终身安乐。<br>
    <br>
    <br>
    <br>
    王曰：吾常念孛，岂有忘时！<br>
    <br>
    孛曰：智者有十二念－鸡鸣念悔过作福。<br>
    　　　　　　　　　　早起念拜亲礼尊。<br>
    　　　　　　　　　　临事念当备豫。<br>
    　　　　　　　　　　所止念避危害。<br>
    　　　　　　　　　　言语念当至诚。<br>
    　　　　　　　　　　见过念以忠告。<br>
    　　　　　　　　　　贫者念哀给护。<br>
    　　　　　　　　　　有财念行布施。<br>
    　　　　　　　　　　饮食念以时节。<br>
    　　　　　　　　　　分物念以平均。<br>
    　　　　　　　　　　御众念用恩赐。<br>
    　　　　　　　　　　军具念时缮治。是为十二。<br>
    <br>
    　　　经曰：修治所务，虑其备豫。事业日新，终不失时。<br>
    <br>
    <br>
    王曰：安得大贤，使留孛乎？<br>
    <br>
    孛曰：大贤有十行－学问高远。<br>
    　　　　　　　　　不犯经戒。<br>
    　　　　　　　　　敬佛三宝。<br>
    　　　　　　　　　受善不忘。<br>
    　　　　　　　　　制欲、怒、痴。<br>
    　　　　　　　　　习四等心。<br>
    　　　　　　　　　好行恩德。<br>
    　　　　　　　　　不扰众生。<br>
    　　　　　　　　　能化不义。<br>
    　　　　　　　　　善恶不乱。是为十行。<br>
    <br>
    　　　经曰：明人难值，而不比有；其所生处，族亲蒙庆。<br>
    <br>
    <br>
    王曰：我过重矣！畜养恶人，使孛恚去。<br>
    <br>
    孛曰：大恶有十五－好杀。<br>
    　　　　　　　　　劫盗。<br>
    　　　　　　　　　　（女失）。<br>
    　　　　　　　　　诈欺。<br>
    　　　　　　　　　谄谀。<br>
    　　　　　　　　　虚饰。<br>
    　　　　　　　　　佞谗。<br>
    　　　　　　　　　诬善。<br>
    　　　　　　　　　贪浊。<br>
    　　　　　　　　　放恣。<br>
    　　　　　　　　　酗（酉永）。<br>
    　　　　　　　　　妒贤。<br>
    　　　　　　　　　毁道。<br>
    　　　　　　　　　害圣。<br>
    　　　　　　　　　不计殃罪。是为十五。<br>
    <br>
    　　　经曰：奸虐饕餮，怨谮良人，行己不正，死堕恶道。<br>
    <br>
    <br>
    <br>
    王曰：晓孛不止，使我惭愧。<br>
    <br>
    孛曰：人有十事可惭－君不晓政。<br>
    　　　　　　　　　　臣子无礼。<br>
    　　　　　　　　　　受恩不报。<br>
    　　　　　　　　　　过不能改。<br>
    　　　　　　　　　　两夫一妻。<br>
    　　　　　　　　　　未嫁怀妊。<br>
    　　　　　　　　　　习不成就。<br>
    　　　　　　　　　　人有兵仗不能战斗。<br>
    　　　　　　　　　　悭人观布施。<br>
    　　　　　　　　　　奴婢不能使。是为十。<br>
    　<br>
    　　　经曰：世傥有人，能知惭　，是易诱进，如策良马。<br>
    <br>
    <br>
    王曰：吾使今日，知有道者，为难屈也。<br>
    <br>
    孛曰：有十二难－任使专愚难。<br>
    　　　　　　　　怯弱御勇难。<br>
    　　　　　　　　仇恨共会难。<br>
    　　　　　　　　寡闻论议难。<br>
    　　　　　　　　贫穷负债难。<br>
    　　　　　　　　军无师将难。<br>
    　　　　　　　　事君终身难。<br>
    　　　　　　　　学道不信难。<br>
    　　　　　　　　恶望生天难。<br>
    　　　　　　　　生值佛世难。<br>
    　　　　　　　　得闻佛法难。<br>
    　　　　　　　　受行成就难。是为十二。<br>
    <br>
    　　　经曰：人命难得，值佛时难；法难得闻，闻能行难。<br>
    <br>
    <br>
    王曰：今与孛谈，益我有智。<br>
    <br>
    孛曰：略说其要，人所当知！有四十五事－修其室宅。<br>
    　　　　　　　　　　　　　　　　　　　和其家内。<br>
    　　　　　　　　　　　　　　　　　　　亲於九族。<br>
    　　　　　　　　　　　　　　　　　　　信於朋友。<br>
    　　　　　　　　　　　　　　　　　　　学从明师。<br>
    　　　　　　　　　　　　　　　　　　　事必成好。<br>
    　　　　　　　　　　　　　　　　　　　才高智远。<br>
    　　　　　　　　　　　　　　　　　　　宜守以善。<br>
    　　　　　　　　　　　　　　　　　　　富当行恩。<br>
    　　　　　　　　　　　　　　　　　　　治产宜慎。<br>
    　　　　　　　　　　　　　　　　　　　有财当广方业。<br>
    　　　　　　　　　　　　　　　　　　　子幼勿付财。<br>
    　　　　　　　　　　　　　　　　　　　相善与交。<br>
    　　　　　　　　　　　　　　　　　　　苟合莫信。<br>
    　　　　　　　　　　　　　　　　　　　财在县官，当早忧出。<br>
    　　　　　　　　　　　　　　　　　　　买卖交易，以诚勿欺。<br>
    　　　　　　　　　　　　　　　　　　　凡所投止，必先行视。<br>
    　　　　　　　　　　　　　　　　　　　所住当知贵贱。<br>
    　　　　　　　　　　　　　　　　　　　入国当亲善人。<br>
    　　　　　　　　　　　　　　　　　　　客宜依豪，无与强争。<br>
    　　　　　　　　　　　　　　　　　　　故富可求复。<br>
    　　　　　　　　　　　　　　　　　　　素贫勿大望。<br>
    　　　　　　　　　　　　　　　　　　　宝物莫示人。<br>
    　　　　　　　　　　　　　　　　　　　匿事莫语妇。<br>
    　　　　　　　　　　　　　　　　　　　为君当敬贤。<br>
    　　　　　　　　　　　　　　　　　　　厚勇取忠信。<br>
    　　　　　　　　　　　　　　　　　　　清者可治国。<br>
    　　　　　　　　　　　　　　　　　　　趣事能立功。<br>
    　　　　　　　　　　　　　　　　　　　教化之纪，孝顺为本。<br>
    　　　　　　　　　　　　　　　　　　　师徒之义，贵和以敬。<br>
    　　　　　　　　　　　　　　　　　　　欲多弟子，当务义诲。<br>
    　　　　　　　　　　　　　　　　　　　为医当有效验，术浅不宜施用。<br>
    　　　　　　　　　　　　　　　　　　　病瘦随医教。<br>
    　　　　　　　　　　　　　　　　　　　饮食取节便身。<br>
    　　　　　　　　　　　　　　　　　　　知识美食当共。<br>
    　　　　　　　　　　　　　　　　　　　博戏莫财命抵。<br>
    　　　　　　　　　　　　　　　　　　　所施假贷，当手自付。<br>
    　　　　　　　　　　　　　　　　　　　证佐从正，勿枉无过。<br>
    　　　　　　　　　　　　　　　　　　　谏怒以顺。<br>
    　　　　　　　　　　　　　　　　　　　避恶以忍。<br>
    　　　　　　　　　　　　　　　　　　　人无贵贱，性和为好。<br>
    　　　　　　　　　　　　　　　　　　　道以守戒，清净为上。<br>
    　　　　　　　　　　　　　　　　　　　天下大道，无过泥洹。<br>
    　　　　　　　　　　　　　　　　　　　泥洹道者，无生老病死饥寒热，不畏水火、怨<br>
    　　　　　　　　　　　　　　　　　　　　家、盗贼。<br>
    　　　　　　　　　　　　　　　　　　　亦无恩爱、贪欲、众恶、忧患悉灭，<br>
    　　　　　　　　　　　　　　　　　　　　故曰：灭度。<br>
    <br>
    　　　王当自爱，我今欲退！<br>
    <br>
    <br>
    王曰：孛欲去者，宁复有异诫乎？<br>
    <br>
    孛曰：譬如大水所荡突处，虽百岁後，不当於中立城郭也，其水必复顺故而来。<br>
    　　<br>
    　　　宿恶之人，虽欲行善，故不当信。本心未灭，或复为非，不可不戒。<br>
    <br>
    　　　人所欲为，譬如穿池，凿之不止，必得泉水。<br>
    <br>
    　　　事皆有渐，智者见微，能济其命。如人健泅截流度也。<br>
    <br>
    <br>
    <br>
    王曰：前後所说，我皆贯心。举国士女，靡不欢喜。旧恶低伏，无敢言者。<br>
    　　　愿闻其言－傥遭异人，何知其明？<br>
    <br>
    孛曰：明者问对，种种别异，言无不善。师法本正，以此知之。<br>
    <br>
    　　　明人之性，仁柔谨悫，温雅智博，众善所仰，无有疑也。<br>
    <br>
    　　　观其言行，心口相应，省其坐起，动静不妄。<br>
    <br>
    　　　察其出处，被服施为，可足知之。<br>
    <br>
    　　　与明智谈，宜得其意。得其意难，如把刃持毒，不可不慎也！<br>
    <br>
    <br>
    <br>
    王曰：欲事明者，不失其意，为之奈何？<br>
    <br>
    孛曰：敬而勿轻，闻受必行。<br>
    　<br>
    　　　明者识真，体道无为。知往来古今，一归空无。<br>
    <br>
    　　　人如物化，少壮有老，强健则衰，生则必死，富贵无常。<br>
    <br>
    是故安当念危，盛存无常。<br>
    <br>
    　　　善者加爱，不善黜远，虽有仇恨，不为施恶。<br>
    <br>
    　　　柔而难犯，弱而难胜。明人如是，不可慢也。<br>
    <br>
    <br>
    王曰：尽心爱敬，以事明智，宁有福乎？<br>
    <br>
    孛曰：智者法圣，以行其仁，乐开愚蒙，成人之智。<br>
    <br>
    　　　治国，则以惠施为善；修道，则以导人为正。<br>
    <br>
    　　　国家急难，则能分解。进退知时，无所怨尤。<br>
    <br>
    　　　恩德广大，不望其报。事之得福，终身无患。<br>
    <br>
    　　　王其勿疑！治政之法，不可失道；劝民学善，益国最厚。<br>
    <br>
    <br>
    <br>
    王曰：谁能留孛，我心愁惨，忽忽如狂。<br>
    <br>
    　　　垂泣向孛，忏悔解过。<br>
    <br>
    孛曰：如人不能泅，不当入深水。欲报仇者，不当豫娆。<br>
    <br>
    　　　亲厚中诤，後更相谢；虽知和解善，不如本无诤也。<br>
    <br>
    　　　善不能赏，反听谗言。<br>
    <br>
    　　　我如飞鸟，止无常处。道贵清虚，不宜人间。<br>
    <br>
    　　　如野火行，傍树为　；激水破船，毒虫害人。与智从事，不当扰也！<br>
    <br>
    　　　草木殊性，鸟兽类分，，白鹤自白，鸬鹚自黑。<br>
    <br>
    　　　我与彼异，无欲於世，如田家翁，生习山薮，与之好衣，为之无益。<br>
    <br>
    　　　天下有树，其名反戾，主自种之，不得食实；他人窃取，果则为出。今王如是。<br>
    <br>
    　　　善安国者，而见驱遂；佞伪败政，反留食禄。<br>
    <br>
    　　　宾客久留，主人厌之，我宜退矣！<br>
    <br>
    <br>
    王曰：人命至重，愿垂忆念，今欲自力，事孛胜前。<br>
    <br>
    孛曰：王虽言之，犹不得施。夫人意恶，我不宜留。<br>
    <br>
    　　　天下家家，皆有炊食，沙门所以持钵乞者，自乐除贪，全戒无为，远罪咎也。<br>
    <br>
    <br>
    王曰：今孛既去，莫便断绝，愿时一来，使我不恨！<br>
    <br>
    孛曰：如俱健者，犹复相见。且欲入山，以修其志。<br>
    <br>
    　　　夫近而相念恶，不如远而相念善。智者，以譬喻自解。<br>
    <br>
    　　　请说一事－譬如有人，以蜜涂刀，狗得舐之，以伤其舌。坐贪小甜，不知疮痛。<br>
    <br>
    　　　四臣如是，但美其口，心如利刀，王其戒之！<br>
    <br>
    　　　自今以後，若有惊恐，常念孛者，众畏必除。<br>
    <br>
    <br>
    孛复言曰：（至鸟）枭乐冢，群鼠粪居，百鸟栖树，鹤处污池。物各有性，志欲不同。<br>
    <br>
    　　　　　我好无为，如王乐国。器虽　弊，不可便弃，各有所贮。<br>
    <br>
    　　　　　愚贱不肖，亦不可弃，各有所用。<br>
    <br>
    　　　　　王当识此，我犹知人言意所趣。如鸟集树，先从下枝，间关趣上。<br>
    <br>
    　　　　　见宾祗吠，以知中外有谋，意欲厌故，更受新也。<br>
    <br>
    孛曰：请退。<br>
    <br>
    即起出城，王与夫人，啼泣送之，人民大小，莫不号怨。<br>
    <br>
    王行，且问孛：谁可信者？<br>
    <br>
    孛曰：我姊子贤善，可与谘议，时时共出巡行国中，观民谣俗，可知消息。<br>
    <br>
    王曰：受教。<br>
    <br>
    即与傍臣人民，为孛作礼，於是别去。<br>
    <br>
    <br>
    孛去之後，四臣纵横於外，以佞辩为政；夫人於内，以妖蛊事王。<br>
    <br>
    王意迷惑，不复忧国，奢　好乐，昼夜耽荒。<br>
    <br>
    众官群寮，发调受取，无有道理。<br>
    <br>
    征卒市买，不复雇直。<br>
    <br>
    强者陵弱，转相抄夺，至相杀伤，不畏法禁。<br>
    <br>
    良民之子，掠为奴婢。六亲相失，迸窜苟活。灾异相属，王不能知。<br>
    <br>
    风雨不时，所种不收，国虚民穷，饥饿满道。歌谣怨声，感动鬼神。<br>
    <br>
    人民愁怖，亡去略尽，号泣而行，莫不思孛。<br>
    <br>
    孛如　鹰，临众鸟上，压伏奸人，慈育民物，如天帝释。<br>
    <br>
    <br>
    孛姊子道人，远适他郡，见国荒乱，聚落毁坏，人民单索。<br>
    还为王说：大臣不正，放纵劫盗，掠杀无辜，残虐无道。人怨神怒，天屡降灾。<br>
    　　　　　远近皆知，而王不觉。今不早图，且无复民。<br>
    <br>
    <br>
    王乃惊曰：果如孛戒，我所任者，如狼在羊中，知民当散，如奔车逸马。<br>
    　　　　　道人既告，何以教之？<br>
    <br>
    <br>
    道人曰：孛去国乱，皆由奸臣，王宜更计，国尚可复！愿一巡行　目见耳闻，当知其实！<br>
    <br>
    王即与道人私出，按行国界。<br>
    <br>
    <br>
    <br>
    见数十童女，年皆五六十，衣服弊坏，呼嗟而行。<br>
    <br>
    道人问曰：诸女年大，何以不嫁？<br>
    <br>
    答曰：当使王家穷困如我，快也！<br>
    <br>
    道人曰：汝言非也！王者位尊，何能忧汝？<br>
    <br>
    女曰：不然。王治不正，使国饥荒，夜则困於盗贼，昼则穷於胥吏。衣食不供，谁当嫁娶<br>
    　　　我也？<br>
    <br>
    <br>
    <br>
    王复前行，见诸老母，衣不盖形，身羸目瞑，啼哭而行。<br>
    <br>
    道人问曰：皆有何忧？<br>
    <br>
    答曰：当使国王穷盲如我，快也！<br>
    <br>
    道人曰：是言非也！老目自瞑，王有何过？<br>
    <br>
    诸母曰：我夜为盗贼所劫，昼为吏所夺，穷行采新，触犯毒螫，使我如此，非王恶耶？<br>
    <br>
    <br>
    <br>
    王复前行，见一女子，跪构牛乳，为牛所踏，(足辟）地骂曰：当踏王妇如<br>
    　　　　　　　　　　　　　　　　　　　　　　　　　　　　　　　我，快也！<br>
    <br>
    道人问曰：牛自踏汝，王家何过？<br>
    <br>
    答曰：王治不正，使国荒乱，盗贼不禁，令我善牛见夺，为弊牛所踏，非王恶耶？<br>
    <br>
    道人言：汝自无德，不能构牛。<br>
    <br>
    女曰：不然，若王家善，孛自当留，国不乱也。<br>
    <br>
    <br>
    <br>
    王复前行，见乌啄虾蟆。虾蟆骂曰：当使恶王见啄如我，快也！<br>
    <br>
    道人曰：汝自为乌所啄，王当护汝耶？<br>
    <br>
    答曰：不望护也。王无恩泽，政治不平，祭祀废绝。天旱水竭，故使我身，乌见啄耳！<br>
    <br>
    虾蟆唤曰：知为政者，弃一恶人，以成一家，弃一恶家，以成一乡。不知政者，民物失所<br>
    　　　　　，天下怨讼。<br>
    <br>
    <br>
    <br>
    <br>
    <br>
    道人曰：百姓无罪，呼嗟感天，神使虾蟆，降语如此，王自具见。<br>
    <br>
    　　　　宜退恶人，改修往来，与民更始。<br>
    <br>
    　　　　如种善地，雨泽以时，何忧不熟？<br>
    <br>
    王曰：当今任谁？<br>
    <br>
    道人言：宜急请孛。孛仁圣知时，返国必安。<br>
    <br>
    <br>
    王还，即遣使者入山请孛，言：若孛不还者，当向叩头。道：我自知怨负万民，<br>
    <br>
    　　　　　　　　　　　　　　忧不能食，须待孛到。孛素慈仁，忧念十方，知<br>
    <br>
    　　　　　　　　　　　　　　我国荒，想必来也！<br>
    <br>
    <br>
    使者受命，往到孛所，稽首白言：大王殷勤，致敬无量。自知罪过深重，违失圣意，<br>
    <br>
    　　　　　　　　　　　　　　　使国荒乱，百姓穷困。涕泣思孛，不能饮食。愿垂<br>
    <br>
    　　　　　　　　　　　　　　　愍念，一来相见。<br>
    <br>
    <br>
    孛哀人民故，随使者还。道见死猕猴，故剥取其皮，欲以生语。<br>
    <br>
    <br>
    国人闻孛来，皆出界迎。<br>
    <br>
    <br>
    孛到城外，止故精舍。<br>
    <br>
    <br>
    王出相见，作礼问讯毕，一面坐。叉手谢孛言：空顽不及，虐负万民，请自悔励，<br>
    <br>
    　　　　　　　　　　　　　　　　　　　　　幸遂原之。<br>
    <br>
    四臣过，耳语。<br>
    <br>
    孛曰：卿等无过，何不公谈？<br>
    <br>
    四臣恚曰：凡为沙门，欲望天福，人皆称善，不当杀猕猴，取其皮也！<br>
    <br>
    孛曰：卿等自迷惑，不别真伪耳！<br>
    <br>
    　　　是非好恶，天悉知之，苦乐有本，不可强力，<br>
    <br>
    　　　为恶罪追，虽久不解，作善福随，终不败亡。祸福在己，愚谓之远。<br>
    <br>
    　　　以我剥皮而杀猕猴，虽此似是，卿曹默默为奸，不止相杀事耶？<br>
    <br>
    　　　言命在天，谓善无益，为恶无殃，祸福之报，自然如响，响应随声，非从天堕，<br>
    <br>
    　　　卿等作恶，岂不自识？<br>
    <br>
    　　　虽欲诬之，自然不听，此非谤我，为自中耳！<br>
    <br>
    　　　卿一人言，人死神灭，不复生者，是圣语耶？从意出乎？<br>
    <br>
    　　　自欲为恶，反言作善无福，为恶无殃。<br>
    <br>
    　　　夫天之明象，日月星辰，列现於上，谁为之者？<br>
    <br>
    <br>
    四臣默然。<br>
    <br>
    <br>
    <br>
    孛复曰：天地之间，一由罪福，人作善恶，如影随形。死者弃身，其形不亡。<br>
    　　<br>
    　　　　譬如种谷，种败於下，根生茎叶，实出於上。<br>
    <br>
    　　　　作形不断。譬如灯烛，展转然之，故柱虽消，火续不灭。<br>
    <br>
    　　　　行有罪福。如人夜书，火灭字存。魂随神行，转生不断。<br>
    <br>
    　　　　卿曹意志，自以为高，如人杀亲，可无罪乎？<br>
    <br>
    <br>
    四臣答言：夫荫其枝者，不摘其叶。何况杀亲而无罪？<br>
    <br>
    <br>
    孛曰：然卿难我似是。吾取死皮，汝尚诬之。卿曹所为，法当云何？<br>
    　<br>
    　　　卿一人言：人死神灭，不复再生。<br>
    <br>
    　　　　一人言：苦乐在天。<br>
    <br>
    　　　　一人言：作善无福，为恶无殃。<br>
    <br>
    　　　　一人自恃，知占星宿。<br>
    <br>
    　　　外阳为善，内阴为奸。譬如伪金，其中纯铜。貌饰美辞，心行谗贼。<br>
    <br>
    　　　如狼在羊中，主不能觉。天下恶人，亦称为道。<br>
    <br>
    　　　被发卧地，道说经戒，专行谄欺，贪利欲得，愚人信伏。<br>
    <br>
    　　　如雨掩尘，群妖相厌；如水流溢，不时入海，多所伤败。<br>
    <br>
    　　　惟有圣人，能济天下，化恶授善，莫不蒙佑。<br>
    <br>
    　　　若善无福，恶无殃者，古圣何故造制经典，授王利剑？<br>
    <br>
    　　　夫行有报，其法自然，善者受福，恶者受殃。<br>
    <br>
    　　　天之所疾，祸无久迟；阴德虽隐；後无不彰。<br>
    <br>
    　　　故国立王，王政法天，任贤使能，赏善伐奸，各随其行，如响应声。<br>
    <br>
    　　　人死神去，随行往生。如车轮转，不得离地。<br>
    <br>
    　　　信哉！罪福不可诬也！人行至诚，鬼神助之。<br>
    <br>
    　　　恶虽不觉，终必受殃，故当戒慎，远恶知惭。<br>
    <br>
    　　　若皆为善，廪气当同。<br>
    <br>
    　　　不善者多或有不平，或寿不寿，多病少病，丑陋　正，贫富贵贱，贤愚不均。<br>
    <br>
    　　　　　　　　至有盲聋　哑，跛蹇癃残。百病皆由宿命行恶所致。<br>
    <br>
    　　　其受百福，人所乐者，则是故世善行使然，积德中正，故有日月星辰，有天有人，<br>
    <br>
    　　　帝王豪贵，是明证也！何可无言，应熟思之，勿谓不然！<br>
    <br>
    <br>
    孛说是时，王与臣民，无不解悦。<br>
    <br>
    <br>
    <br>
    孛复曰：古昔有王，名为狗猎，池中生甜鱼，甘而少骨。<br>
    <br>
    　　　　王使一人监护，令日献八鱼，其监亦日窃食八鱼。<br>
    <br>
    　　　　王觉鱼减，更立八监，使共守护。八监又各日窃八鱼。守之者多，鱼为之尽。<br>
    <br>
    　　　　今王如是，所任不少，为乱益甚。<br>
    <br>
    　　　　譬如人摘生果，既亡其种，为之无味。<br>
    <br>
    　　　　王欲为治，不用贤人，既失其民，後又无福，治国不正　则使天下有诤夺之心。<br>
    <br>
    　　　　如人治产，不勤用心，则财日耗。<br>
    <br>
    　　　　国有武勇习战阵者，不足其意，则弱其国。<br>
    <br>
    　　　　为王不敬道德，不事高明，生则贤者不归，死则神不生天。<br>
    <br>
    　　　　掠杀无辜，使天下怨讼，则天降灾，身失令名。<br>
    <br>
    　　　　治国以法，为政得忠，敬长爱少，孝顺奉善，现世安吉，死得生天。<br>
    <br>
    　　　　譬如牛行，其导直正，余牛皆从。<br>
    <br>
    　　　　贵贱有导，率下以正，远近伏化，则致太平。<br>
    <br>
    　　　　为君当明，探古达今，动静知时，刚柔得理，惠下利民，布施平均，<br>
    <br>
    　　　　如是则世世豪贵，後可得泥洹之道。<br>
    <br>
    <br>
    <br>
    众坐皆喜，称善无量。<br>
    <br>
    <br>
    王即避座，稽首白言：今孛所语，譬如疾风，吹却云雨，幸本慈念，垂化如前。<br>
    <br>
    <br>
    孛即起行，随王入宫，四臣愚痴，於是见废。<br>
    <br>
    <br>
    孛复治国，恩润滂流，风雨时节，五谷丰熟，<br>
    <br>
    人民欢喜，四方云集，上下和乐，遂致太平！<br>
    <br>
    <br>
    <br>
    佛言：时孛者，今我身也是。<br>
    <br>
    　　　姊子道人，则阿难是。<br>
    <br>
    　　　时王蓝达，今卑先匿是。<br>
    　　<br>
    　　　时夫人，则好首是。<br>
    <br>
    　　　时犬宾只者，车匿是。<br>
    <br>
    　　　时四大臣，则今四道人杀好首者是。<br>
    <br>
    　　　时语虾蟆者，今得罗汉沤陀耶是。<br>
    <br>
    　　　我为菩萨，世世行善，勤苦积德，无央数劫，为万民故，今自致得佛，所愿皆得。<br>
    <br>
    　　　诸值我时，闻经法者，宜各精进，为善勿懈。<br>
    <br>
    <br>
    <br>
    佛说是已，有三亿人得践道迹，皆受五戒，欢喜奉行！<br>
    <br>
    <br>
    <br>
    输入者: JasonChen.bbs
    校对者: gamblers.bbs
    &#26;<br>
    &#26;</td>
  </tr>
</table>
</center></div>
</body>
</html>
