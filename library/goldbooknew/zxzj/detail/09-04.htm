<html>

<head>
<meta http-equiv="Content-Type" content="text/html; charset=utf-8">
<meta name="GENERATOR" content="Microsoft FrontPage 3.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><big><big><big><strong>佛 说 菩 萨 内 戒 经</strong></big></big></big></p>

<p align="center">刘宋三藏求那跋摩 译</p>
<div align="center"><center>

<table border="1">
  <tr>
    <td width="100%">佛以十五日说戒时，文殊师利正衣服，以头脑著佛足，起长跪白佛言<br>
    ：「若有初发意菩萨，於道於俗当用何等功德，以开化一切众生，使<br>
    各得成其功德，惟佛当以沤和拘舍罗，为我曹分别说之。」<br>
    <br>
    佛言：「善哉善哉！文殊师利！若所问甚深甚深，多所过度多所安隐<br>
    ，若谛听谛受，吾当为说若具说其要，各自以意施行之。」<br>
    <br>
    　诸在会者，及文殊师利皆言：「受教。」<br>
    <br>
    佛言：「当先三自归三尊，当言：『某，自归佛、自归法、自归比丘<br>
    僧、自归菩萨、自归摩诃萨、自归文殊师利菩萨、自归摩诃般若波罗<br>
    蜜；某身作恶、口言恶、意念恶，不知故作，後不复作；菩萨十万劫<br>
    常行四等心，某从十万劫以来，身作恶、口言恶、意念恶，不知故作<br>
    ，後不复作；某先世时不行菩萨道，今适行菩萨道以弃恶故，从今以<br>
    往昼夜作善，不敢复犯诸恶。』<br>
    <br>
    波蓝质兜波，初发意菩萨当行六波罗蜜，何谓六？<br>
    　第一檀波罗蜜：布施意行；<br>
    第二尸波罗蜜：持戒意行；<br>
    　第三羼提波罗蜜：忍辱意行；<br>
    第四惟逮波罗蜜：精进意行；<br>
    第五禅波罗蜜：一心意行；<br>
    　第六般若波罗蜜：智慧意行。<br>
    <br>
    若见人分檀布施，正心代其欢喜、若见人持戒，正心代其欢喜、若见<br>
    人忍辱，正心代其欢喜、若见人精进，正心代其欢喜、若见人坐禅，<br>
    正心代其欢喜、若见人智慧说经，正心代其欢喜。<br>
    <br>
    <br>
    菩萨当知三愿乃为菩萨，何谓三？<br>
    一愿我当作佛，我当作佛时，令国中无有三恶道者，皆有金银水精琉<br>
    璃七宝，人民寿无极，皆自然饭食衣被，五乐倡妓宫殿舍。<br>
    二愿我往生阿弥陀佛前。<br>
    三愿我世世与佛相值，佛当授我＊。<br>
    ＊字为别上加草头<br>
    <br>
    是为三愿，合会为千五戒，具菩萨所当奉行。和　名明师，阿只利名<br>
    文殊师利，前已过去菩萨，皆从波蓝质兜波发意，菩萨道自致得作佛<br>
    ，无有菩萨亦无有佛，是故当行菩萨道当作佛。<br>
    <br>
    菩萨入塔寺有五事：入塔寺不得著屐入塔寺、不得持　盖入塔寺、当<br>
    礼佛　塔三匝入塔寺、若见不净污秽当扫弃入塔寺、见诸沙门皆当作<br>
    礼。<br>
    <br>
    菩萨行道路有二事：若天热若雨时，见有树木屋舍，当让人先坐、若<br>
    见井水泉水，若见人持水当让人饮，若见大溪水极自饮。是为二事。<br>
    <br>
    菩萨得人饮食时有三事：视上下皆令等，若不等得当分令等、饭已得<br>
    水饮当让上座先饮、若饭已不得先起去，当与众人俱起。是为十法则<br>
    。<br>
    <br>
    第一时南无佛，今受尸罗四十七戒，何谓四十七？<br>
    一者菩萨不得杀生，身口意不得念杀生，念杀生者不得为菩萨也、<br>
    二者菩萨不得盗他人财物、<br>
    三者菩萨不得　　他人妇女、<br>
    四者菩萨不欺怠人、<br>
    五者菩萨不得饮酒、<br>
    六者菩萨不得两舌、<br>
    七者菩萨不得恶口、<br>
    八者菩萨不得妄言、<br>
    九者菩萨不得绮语、<br>
    十者菩萨不得嫉妒、<br>
    十一者菩萨不得瞠恚、<br>
    十二者菩萨不得痴疑、<br>
    十三者菩萨不得信邪魔道、<br>
    十四者菩萨不得持恶行教人、<br>
    十五者菩萨当广方便益布施、<br>
    十六者菩萨不得悭贪、<br>
    十七者菩萨不得贪利他人财物、<br>
    十八者菩萨不得邪心贼害人、<br>
    十九者菩萨不得谗击人、<br>
    二十者菩萨不得挝捶人、<br>
    二十一者菩萨不得掠取良民作奴婢、<br>
    二十二者菩萨不得贩卖奴婢、<br>
    二十三者菩萨不得卖妻子与人、<br>
    二十四者菩萨不得男子更相　戏、<br>
    二十五者菩萨不得至博戏　女舍、<br>
    二十六者菩萨不得至黄门家、<br>
    二十七者菩萨不得相欺诈、<br>
    二十八者菩萨不得持重秤侵人、<br>
    二十九者菩萨不得持轻秤欺人、<br>
    三十者菩萨不得持大斗侵人、<br>
    三十一者菩萨不得持小斗欺人、<br>
    三十二者菩萨不得持长尺侵人、<br>
    三十三菩萨不得持短尺欺人、<br>
    三十四者菩萨不得断弃牛马五阴、<br>
    三十五者菩萨不得卖牛马、<br>
    三十六者菩萨不得卖象马、<br>
    三十七者菩萨不得卖骡驴、<br>
    三十八者菩萨不得卖猪羊、<br>
    三十九者菩萨不得卖鸡犬畜生、<br>
    四十者菩萨不得卖经法、<br>
    四十一者菩萨不得至邪魔道家、<br>
    四十二者菩萨不得至担死人种家、<br>
    四十三者菩萨不得入死丧家、<br>
    四十四者菩萨不得入酒舍、<br>
    四十五者菩萨不得入羹饭舍、<br>
    四十六者菩萨得人饭时心念言：『我何时当布施与人，令饱满如我今日。』、<br>
    四十七者菩萨相见心当欢喜，如见父母兄弟，见他人亦尔无有异，若<br>
    见人作菩萨道行，当等心视之，不得言某人善某人恶。是为四十七戒<br>
    具菩萨。<br>
    <br>
    身口意不得犯十恶，不得教他人犯，亦不得劝勉人犯之。昼夜思惟我<br>
    持是戒坚住不动，会当得三术：一者得阿惟越致；二者得阿惟颜；三<br>
    者当得作佛。<br>
    <br>
    第二时南无佛，今受羼阿惟越致法四门，何谓四？<br>
    佛二十因缘、法二十因缘、身二十因缘、摩诃般若般罗蜜二十因缘。<br>
    <br>
    <br>
    何谓佛二十因缘？<br>
    是为佛多陀阿伽度阿罗呵三耶三佛陀术　，发心所念，天眼洞视，预<br>
    知他人心中所念，遮兰那身口心所行三般术　，遮兰那三般是三盖，<br>
    乃成须迦头，须迦头是泥洹，由迦庇多，世间之父阿耨多罗天上天下<br>
    无有在上者，浮溜沙，勇猛男子，昙摩沙罗祁，昙摩者法，沙罗祁者<br>
    驭法世，多提和摩耨沙那教天上天下人佛陀，波迦和，正蹈地足下平<br>
    ，行时直举足，手足指间网相连，紫磨金色，两手两肩项上有浮肉，<br>
    颊车如师子，四十齿正白平，出舌入耳入目入鼻，自覆面肉髻，是为<br>
    佛二十种因缘。<br>
    <br>
    何为法二十因缘？<br>
    阿术　本痴，僧迦罗所为，惟然那知众事，那摩留波，那摩名留波，<br>
    明所见，沙罗耶多那，福罪法来至波利，眼耳鼻口身意痛痒和檀那若<br>
    病未差时和毒痛若病已差快痛三根，那迦摩怛那，波和怛那，惟波和<br>
    怛那，男子女人所爱乐，愿欲作天作人，愿令我身富贵无有极，沤波<br>
    他那师，使弟子授教作波和，其事成耶祁天下人生，　罗摩罗那，　<br>
    老，摩罗那死，是为十二因缘生死。<br>
    <br>
    四意何谓四？身意念、痛痒意念、心意念、法意念，是为四意念。<br>
    <br>
    四神足，欲精进意慧是为四神足。<br>
    <br>
    是为法二十种因缘。<br>
    <br>
    <br>
    何谓身二十因缘？<br>
    <br>
    三事身所作，何谓三？<br>
    杀、盗、　。身自不杀不得教人杀、身自不盗不得教人盗、身自不　<br>
    不得教人　。<br>
    <br>
    四事口所作，何谓四？<br>
    两舌、恶口、妄言、绮语。口自不两舌不得教人两舌、自不恶口不得<br>
    教人恶口、自不妄言不得教人妄言、自不绮语不得教人绮语。<br>
    <br>
    三事意所作，何谓三？<br>
    嫉妒、瞠恚、痴疑。意自不嫉妒不得教人嫉妒、意自不瞠恚不得教人<br>
    瞠恚、意自不痴疑不得教人痴疑。<br>
    <br>
    身口意不得犯是十事，不得教人犯。是为身口意法二十种因缘。<br>
    <br>
    <br>
    何谓摩诃般若般罗蜜二十因缘？<br>
    先世所念欲令一切天下人皆作佛，欲令一切天下人皆洞视，欲令一切<br>
    天下人皆彻听，波罗质然知人意，欲令一切天下人皆知人意，阿耨沙<br>
    耶阿耨沙耶然那，知一切天下人意所念，欲令一切天下人皆知一切人<br>
    意所念，因利耶波利浮利耶然那，眼耳鼻舌身意因利，佛所知欲令一<br>
    切天下人皆知，佛现威神然那，欲令一切天下人皆知，摩诃迦留祁那<br>
    ，佛慈心念一切天下人，欲令一切天下人萨和浮然那，皆知一切天下<br>
    人事，欲令一切天下人皆知一切人事，阿那恕罗然那，佛智慧一切天<br>
    下鬼神天神龙神皆不能禁制，欲令一切天下人皆知是智慧，是为摩诃<br>
    般若波罗蜜二十种因缘。<br>
    <br>
    合会为八十种因缘阿惟越致菩萨法。以过去当来今现在菩萨，是为八<br>
    十种因缘皆合会，是为菩萨法。<br>
    <br>
    <br>
    第三时南无佛，今受惟逮法二十因缘，行之自知宿命。何谓二十？<br>
    <br>
    有五因缘多福，何谓五？<br>
    檀那福多、尸福多、念福多、所作善无量福多、治正塔寺无量福多。<br>
    是五多福。<br>
    <br>
    有五因缘护身，何谓五护？<br>
    身护、口护、意护、尸护、戒护，是为五因缘护身。<br>
    <br>
    菩萨有五意，何谓五？<br>
    尸意、好心善意、布施意、念善道意、慧意，是为五意。<br>
    <br>
    合会为二十种因缘，行之自知宿命，乃致阿耨多罗三藐三菩提。何谓<br>
    阿耨多罗，天上天下无有在其上者。<br>
    <br>
    <br>
    第四时南无佛，今受四禅法，何谓禅法？<br>
    菩萨坐禅一心念佛，佛空无所有，意便不复念贪　五所欲，已无贪　<br>
    五所欲，便得一禅、菩萨坐禅一心念法，法亦空无所有，意便无瞠恚<br>
    痛痒，已无瞠恚痛痒，如是便得二禅、菩萨坐禅一心念摩诃般若波罗<br>
    蜜，亦空无所有，意便无愚痴，如是便得三禅、菩萨已得三禅，诸恶<br>
    已尽无所复念，意清净不动不摇，便得四禅，一心不复转自然得五旬<br>
    ，是为菩萨行禅法。<br>
    <br>
    <br>
    第五时南无佛，今受般若三昧法，何谓三昧法？<br>
    菩萨三昧慈哀一切十方诸天人民，父母兄弟妻子，怨家债主泥犁薜荔<br>
    畜生，诸在厄难勤苦人及非人，萨和萨，皆欲令解脱勤苦，得出生人<br>
    道，奉行六波罗蜜阿耨多罗三耶三菩心，是为菩萨三昧法；菩萨三昧<br>
    等心，护一切十方诸天人民，父母兄弟妻子，怨家债主泥犁薜荔畜生<br>
    中人及非人，萨和萨，皆欲令解脱勤苦富乐安隐，发阿耨多罗三耶三<br>
    菩心，是为菩萨三昧法；菩萨三昧等意，慈心哀愍念一切十方诸天人<br>
    民，父母兄弟妻子，怨家债主泥犁薜荔畜生中人及非人，萨和萨，视<br>
    之护之如母亲护赤子，一切平等无有异意，已平等是为三昧法；从是<br>
    自然得五旬菩萨，坐起昼夜思惟常当平心等意，尔乃为菩萨三昧法。<br>
    <br>
    <br>
    第六时南无佛，南无菩萨，南无摩诃萨，今受三昧法如菩萨摩诃萨，<br>
    今我持心所作当如虚空，今持虚空作平，是故行菩萨道，持心视天下<br>
    万民如一，当如视父母兄弟妻子无异，当等心视之。今我欢喜为十方<br>
    天下人民作善，是为文殊师利菩萨三昧，持是三昧戒具者，文殊师利<br>
    菩萨当来与共语，持是三昧戒具者，是为诸菩萨中最尊，是为文殊师<br>
    利，菩萨三昧菩萨摩诃萨，文殊师利三昧菩萨坐欲起时，叉手念腹中<br>
    所愿言，我是菩萨摩诃萨，文殊师利菩萨我所作分檀布施用，是故我<br>
    得菩萨道，若人从菩萨求目，菩萨当以目与之；若人从求身，菩萨以<br>
    身与之；若人求财物，菩萨当以财物与之；常当念言，我是菩萨，文<br>
    殊师利亦是菩萨，今我当谛持是身与不妄；菩萨常当念使十方天下人<br>
    民安隐富乐，如使十方人民勤苦，我当念令安隐富乐解脱。菩萨当谛<br>
    持身法行菩萨道，菩萨当急欲作沙门，当持禅波罗蜜，我急当至阿弥<br>
    陀佛所，我持是三昧，急欲与水精琉璃金银共会相娱乐，文殊师利，<br>
    菩萨和　名阿提波罗，阿耨名阿提调。<br>
    <br>
    <br>
    第七时南无佛，南无法，南无比丘僧，南无诸摩诃萨，南无洹那鸠溜<br>
    菩萨，三昧道住止，是故念十方天下人民，若在冥中者，我何时当作<br>
    大光明如日月，为十方人民作光明，如菩萨当为十方天下人民作大光<br>
    明，是三昧谛持心，当正要安心平心，当为十方天下人民，如日月作<br>
    光明，是菩萨三昧道，当为十方天下人民，心作平，今十方有菩萨十<br>
    方菩萨行三昧，适等用是月三昧，如他菩萨亦用是三昧，如洹那鸠溜<br>
    菩萨问释迦文佛，是三昧云何，释迦文佛默然无语。洹那鸠溜复问三<br>
    昧，释迦文佛复无所语。洹那鸠溜菩萨自念佛何等心，洹那鸠溜知佛<br>
    心，洹那鸠溜便起往为佛作礼，洹那鸠溜便挝　椎，十方三昧菩萨皆<br>
    来会，六万菩萨皆前为佛作礼已皆坐，洹那鸠溜问佛：『当为十方天<br>
    下人民平心三昧，名为何等为月三昧？』佛语：『六万菩萨皆平心已<br>
    平心，诸拘楼檀皆动摇不能住持，佛威神安天下，是三昧名月三昧，<br>
    已得闻是三昧者，皆当平心行之。<br>
    <br>
    <br>
    第八时南无佛，南无法，南无比丘僧，南无诸菩萨，南无摩诃萨，南<br>
    无文殊师利菩萨，我自念命前世时已行菩萨道，自念我已奉事三百亿<br>
    佛，自念我前世为菩萨时，常以慈悲喜护之心，愍伤一切人非人及　<br>
    飞蠕动之类，恒为之感痛，我常以经道劝励开导之，使得入正法，远<br>
    去恶为善，耳不受善恶之声，眼不视好丑之色，鼻不嗅臭香之气，口<br>
    不尝五味之味，身不求　细之饰，意不求可欲之欲，我自断六，我自<br>
    断三六事不得起，耳得定不闻善恶之声，眼得定不视好丑之色，鼻得<br>
    定不嗅臭香之气，口得定不贪著五味之味，身得定不知寒温之痛痒，<br>
    意得定无复往来之思想。身行檀波罗蜜但欲布施，眼为尸波罗蜜但欲<br>
    持戒，耳为羼提波罗蜜但欲忍辱，鼻为惟逮波罗蜜但欲精进，口为禅<br>
    波罗蜜但欲一心，意为般若波罗蜜但欲智慧，我当以是六事救济施惠<br>
    一切，我今来生复得见佛经戒，复得奉事三尊，我今当复以六事教化<br>
    一切，广利法门开导众人使成大道，为一切人非人作唱导，时当死死<br>
    不犯净戒，时当死死不为欲惑，时当死死不为可不可动，是我本愿，<br>
    人来索身当以与之，制其所索我不逆也，是为菩萨。九时之戒以平等<br>
    心持之，是为持戒，所以尔者，我为十方诸佛故，我为诸经法故，我<br>
    为诸比丘僧故，我为诸菩萨摩诃萨故，我为十方天下人非人，　飞蠕<br>
    动之类故，我持是诸事忧念众生，以故我今得菩萨，道行诸菩萨法，<br>
    是故菩萨道难值难闻，闻之者皆得阿惟越致，我今持我身命，归十方<br>
    诸佛，一心不复退转。<br>
    <br>
    <br>
    第九时南无佛，南无法，南无比丘僧，南无诸菩萨，南无摩诃萨，南<br>
    无文殊师利菩萨，菩萨道难，我以身命救济一切众生无所爱惜，菩萨<br>
    不作罪亦不畏罪，宿命到来怨家债主至，菩萨欢喜毕罪亦不怖惧，菩<br>
    萨持法如法持戒如戒，菩萨以信故得作佛，菩萨博读众经，悉入诸道<br>
    顺化众生，菩萨常行慈心，言语懦软不中伤人意，菩萨与妻子并居，<br>
    如养怨家，常护其意，菩萨视女人如虎狼师子如毒蛇，菩萨不畏爱欲<br>
    ，不能动菩萨意，菩萨舍欲故，爱欲不能得沾污，菩萨清净之行如莲<br>
    华不於高山陆地生也，菩萨於爱欲中生如莲华，虽於泥中生不为泥涂<br>
    所污也，菩萨戒内不戒外也，外行如地内戒如水，水以清净懦软为行<br>
    ，地以多容多受为功德也，一切百草树木皆从地得生长，一切万物皆<br>
    从水得生活，是故菩萨功德如地如水，菩萨山居独处亦不恐惧，菩萨<br>
    虽居家畜养妻子，常如独处恬然安定，无复痛痒思想之念，以故菩萨<br>
    功德尊大巍巍堂堂，无端无底无边无限，功德难称难量，是为菩萨十<br>
    时之戒。菩萨常行四等心，平等无异，已信功德便得一住，已得一住<br>
    便得二住，已得二住便得三住，已得三住便得四住，已得四住便得五<br>
    住，已得五住便得六住，已得六住便得七住，已得七住便得八住，已<br>
    得八住便得九住，已得九住便得十住，已得十住便得作佛，便度一切<br>
    众生，是为菩萨积累功德自致得道，其有人随我讽诵是经者，既欲诸<br>
    恶得佛疾也。见者闻者一时欢喜者，既却己身无央数之罪，令得十住<br>
    信心，以致得道，常当以月十五日一日一夜诵读是经，其福盖於三界<br>
    中，莫作限碍缚著之行，是则远离功德，不为菩萨道也。<br>
    <br>
    <br>
    第十时南无佛，南无法，南无比丘僧，南无诸菩萨，南无檀那鸠溜菩<br>
    萨，南无文殊师利菩萨，菩萨当慈心愍念一切人民，见贫者富者豪者<br>
    贵者卑贱者，强健羸瘦怯弱者，心常念之欲使齐等，常愿使十方平如<br>
    水无山　，人民贫富等等无异，寿命长短等等无异，豪贵卑贱等等无<br>
    异，求道同心，常愿俱发大乘之业，一切人非人，皆发无上正真之道<br>
    ，悉有智慧，悉行布施无有悭贪，悉持经戒，悉能忍辱，皆能精进，<br>
    一心入定，见化三昧皆有沤和拘舍罗，见迷惑者，愿使之疾见正道，<br>
    阴冥者得睹光明，疾者皆使除愈，强健各现色力，陆行愿使人马车牛<br>
    肥壮，人手足筋力强健财物安隐，船行者东西南北上水下水各得其愿<br>
    ，船车安隐，帆行调利，贾市百倍千倍万倍，住止得处卖买便利，贵<br>
    贱各得所愿，居家者妻子父母公妪皆使安隐，水火盗贼疾县官无有，<br>
    居官者常得安隐，发心爱育人民，家人富饶无有贫穷忧厄苦剧者，是<br>
    为菩萨十一时戒平等之行，善男子善女人闻是欢喜，皆得阿惟越致，<br>
    诸天神地神山神皆来侍卫带是经者，一切灾害不敢干犯，是为菩萨已<br>
    得神通。<br>
    <br>
    <br>
    第十一时南无佛，南无法，南无比丘僧，南无诸菩萨摩诃萨，南无文<br>
    殊师利菩萨，菩萨从一数二随三止四观五还六净，以次得道，得须陀<br>
    洹，得斯陀含阿那含，得阿罗汉辟支佛，皆不於中住得佛道，现三十<br>
    二相八十种好紫金色，十种力，四无所畏，十八法不共，八种大音声<br>
    ，亦不於中住，菩萨发大乘之业，以僧那僧涅度脱一切人非人，以波<br>
    罗蜜示现人，以慈悲喜舍救济众人，菩萨以懦软伏诸刚强，菩萨以沤<br>
    和拘舍罗和合众人，菩萨以谦恭慈仁安慰众人，菩萨以和悦欢喜降伏<br>
    诸恶逆，菩萨以道力度诸愚痴，菩萨以贞洁度诸爱欲，菩萨以大慈愍<br>
    念众生，菩萨以省约绝诸财宝，菩萨以清净断诸醉酒，菩萨以讷言正<br>
    心口忍辱，菩萨以经行立於精进，菩萨以少食绝於睡卧，菩萨以无欲<br>
    轻身强健，菩萨以无瞠怒养於道德，菩萨以无嫉妒合聚众人，菩萨以<br>
    功德归流一切人非人，是菩萨十二时戒平等之行，救济一切众生是为<br>
    飞行菩萨功德具，有善心好意乐闻是经，讽诵读是者，是为十住阿惟<br>
    颜，菩萨入水不沈入火不烧，索头与头，索眼与眼，索耳与耳，丐鼻<br>
    与鼻，投身虎口不惜身命，是为菩萨大士尊贵功德，难称难量无端无<br>
    底，无边无限不可度量，各尊承世尊经戒，以自卫身行，与是经合者<br>
    ，举止得所善加精进，善远诸恶莫犯是，犯是者非为菩萨也，是为菩<br>
    萨具足正戒，一生补处旦暮朝晡当得作佛，光明相好已皆照现，是为<br>
    功德成满诸善已现威神具悉，一切皆敬伏无敢当菩萨者。」<br>
    <br>
    佛说菩萨功德十二时正戒竟，文殊师利菩萨及诸来会神通菩萨，飞行<br>
    菩萨，成就菩萨，现化菩萨，及八方上下诸菩萨，＃陀和菩萨，罗邻<br>
    ＃字为左风右　<br>
    那竭菩萨，　越兜菩萨，那迦达菩萨，深弥菩萨，摩诃须菩萨，和菩<br>
    萨，因提达菩萨，和转稠菩萨等，合七万二千人，皆大踊跃欢喜，各<br>
    现光明展转相照，各各起正衣服，前以头脑著地，为佛作礼。第十二<br>
    时佛说菩萨戒十二时竟，文殊师利白佛言：「菩萨用何功德是十住，<br>
    惟愿天中天，分别说之。」<br>
    <br>
    佛言：「善哉善哉！文殊师利！菩萨摩诃萨多所爱念，多所安隐，吾当<br>
    为汝具说其要，谛听谛受。」<br>
    <br>
    文殊师利言：「受教。」<br>
    <br>
    佛言：「有十住菩萨功德，各有高下自有次第。」文殊师利言：「何<br>
    等为十，一住波蓝质兜波菩萨法住。」佛言：「上头见师端正无比，<br>
    视面色无有厌无有逮者，尊贵无有能过者，所教授无有能　者，见佛<br>
    威神仪法如是，便稍入佛道中转导之，皆随其意教度脱之，见勤苦者<br>
    皆愍伤之，稍稍解晓佛语信向之，新发起意学佛道悉欲得了知，佛智<br>
    十难处悉欲逮得之，何等为十难处，佛十种力是，一者当供养佛，二<br>
    者当随其所乐当教语之，三者所生处皆尊贵，四者天上天下无有能及<br>
    者，五者佛智慧逮得，六者世世所生处，得见无央数佛，七者佛经悉<br>
    逮得，八者悉过度诸生死，九者令脱去不久，十者悉度脱十方人。」<br>
    <br>
    「二住何等为阿　浮菩萨法住？」佛言：「有十意，念十方人等，何<br>
    等为十意，一者念世间善，二者洁净心，三者皆安隐，四者柔软心，<br>
    五者悉爱等，六者心念但欲布施与人，七者心悉当护，八者念人与我<br>
    等身无异，九者心念十方人我视如师，十者心念十方人视如佛，阿　<br>
    浮菩萨法当多学经，多学经已当独处山，独处山当与善师从事，与善<br>
    师从事当在善师边，当易使当随时，随时所作为勇，所作既为勇当学<br>
    入慧，中心所受法当悉持，既悉持，悉持法当不忘也，既不忘者当安<br>
    隐处山，何以者何，益於十方人故。」<br>
    <br>
    「三住何等为喻阿　菩萨法住者？」佛言：「入於诸法中，用十事，<br>
    何等为十事？一者诸所有皆无常，二者诸所有皆勤苦，三者诸所有皆<br>
    虚，四者诸所有皆非我所，五者诸所有皆无主，六者诸所有皆无利也<br>
    ，七者诸所有皆无所止，八者诸所有皆无所处，九者诸所有皆无所著<br>
    ，十者一切无所有诸法，悉入一法中，一法悉入诸法中，是为喻阿　<br>
    菩萨教法。」<br>
    <br>
    「四住何等为阎摩期菩萨法住者？」佛言：「常愿於佛处生，有十事<br>
    ，一者不复还，二者多深思於佛，三者深思於法，四者念比丘僧视十<br>
    方人，五者思惟万物皆无所有，六者十方佛刹皆虚空，七者宿命所作<br>
    了无所有，八者所有如幻皆虚空，九者诸所勤苦无所有，十者泥洹虚<br>
    空亦无所有，用是故生於佛法中，是为阎摩期菩萨教法。」<br>
    <br>
    「五住何等为波喻三般菩萨法住者？」佛言：「所信功德悉度十方人<br>
    ，有十事，一者悉护十方人，二者悉念十方人善，三者悉念十方悉令<br>
    安隐，四者悉爱十方人，五者悉哀念十方人，六者悉念十方人莫使作<br>
    恶，七者悉引十方人著菩萨道中，八者悉清净於十方人，九者悉度脱<br>
    十方人，十者悉使十方人般泥洹，是为波喻三般菩萨教法。」<br>
    <br>
    「六住何等为阿者三般菩萨法住者？」佛言：「有十法深哀愍心，一<br>
    者用人说佛善恶心无有异，二者说经法善恶心无有异，三者说菩萨善<br>
    恶心无有异，四者求菩萨道人共相道善恶心无有异，五者人言十方人<br>
    有多少心无有异，六者睹十方人展转相道善恶心无有异也，七者中有<br>
    人说言十方人，易脱难脱心无有异，八者若有人说法多少心无有异，<br>
    九者人说有法坏心无有异，十者有法处无法处心无有异，是为阿者三<br>
    般菩萨教法。」<br>
    <br>
    「七住何等为阿惟越致菩萨法住者？」佛言：「有十事，坚住不动，<br>
    一者言有佛无佛不动还，二者有法无法不动还，三者有菩萨无菩萨不<br>
    动还，四者有求索菩萨无求索菩萨道者不动还，五者持法得不动还，<br>
    六者有诸过去佛无诸过去佛不动还，七者有诸当来佛无诸当来佛不动<br>
    还，八者有现在佛无现在佛不动还，九者佛智慧尽不尽不动还，十者<br>
    当来过去现在世事呼若动不动还，是为阿惟越致菩萨教法。」<br>
    <br>
    「八住何等为鸠摩罗浮童男菩萨法住者？」佛言：「菩萨於十事中住<br>
    ，一者身所行口所言心所念悉净洁，二者无有能长短者，三者心一返<br>
    念在所欲生何所，四者十方人知谁慈心者，五者十方人所信用悉知，<br>
    六者十方人若干种悉知，七者十方人所作为悉知，八者十方诸佛刹土<br>
    成败悉知，九者得神足念飞在所至到，十者诸悉净洁，是为鸠摩罗浮<br>
    童男菩萨教法。」<br>
    <br>
    「九住何等为喻罗　菩萨法住者？」佛言：「用十事得，一者十方人<br>
    所出生悉知，二者十方人所系恩爱悉知，三者十方人所念本末所来悉<br>
    知，四者十方人所住宿命所趣向悉知，五者若干种诸法悉知，六者十<br>
    方人所念若干种变化悉知，七者诸佛刹善恶败坏悉知，八者过去当来<br>
    现在无央数世事悉知，九者十方人等不等悉知，十者教授十方人说虚<br>
    空法悉知，是为喻罗　菩萨教法。」<br>
    <br>
    「十住何等为阿惟颜菩萨法住者？」佛言：「菩萨入於十智中能分别<br>
    知，有十事，一者何因当感动十方诸佛刹中，二者当明无央数佛刹中<br>
    ，三者我日日当署置无央数佛刹中菩萨，四者我日日当度脱无央数佛<br>
    刹中人民，五者我当安隐无央数佛刹中众生，六者十方人莫不闻我声<br>
    欢喜得度脱者，七者悉念十方人民使得佛道，皆舍家作沙门，八者十<br>
    方人所思想善恶我悉知之，九者十方人我悉当内著佛道中，悉使发菩<br>
    萨意，十者十方人我悉当度脱，是阿喻罗　菩萨，了不能及知阿惟颜<br>
    身所行口所言心所念所作为，了不能及知阿惟颜菩萨事，亦不能知神<br>
    足念，不能知飞行，亦不能逮知阿惟颜菩萨当来过去今现在事，是为<br>
    阿惟颜菩萨教。」<br>
    <br>
    <br>
    　回向文<br>
    愿以此功德　庄严佛净土　上报四重恩　下济三涂苦<br>
    普愿尽法界　沈溺诸有情　悉发菩提心　尽此一报身<br>
    同生极乐国<br>
    <br>
    <br>
    输入者: 阎学新<br>
    &#26;<br>
    </td>
  </tr>
</table>
</center></div>
</body>
</html>
