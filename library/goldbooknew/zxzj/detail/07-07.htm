<html>

<head>
<meta http-equiv="Content-Type" content="text/html; charset=utf-8">
<meta name="GENERATOR" content="Microsoft FrontPage 3.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><big><big><big><strong>比丘避女恶名欲自杀经</strong></big></big></big></p>

<p align="center">西晋沙门法炬译</p>
<div align="center"><center>

<table border="1">
  <tr>
    <td width="100%">如是我闻：<br>
    <br>
    一时佛住舍卫国只树给孤独园，时有异比丘，在拘萨罗人间，住一林中。<br>
    时彼比丘与长者妇女嬉戏，起恶名声。时彼比丘，作是念：「我今不应<br>
    共他妇女起恶名声，我今欲於此林中自杀。」时彼林中，止住天神，作<br>
    是念：「恶不善不类，此比丘不坏无过，而於林中，欲自杀身，我今当<br>
    往方便开悟。」时彼天神，化作长者女身，语比丘言：「於诸巷路四衢<br>
    道中，世间诸人，为我及汝，起恶名声言：『我与汝共相习近，作不正<br>
    事。』已有恶名，今可还俗，共相娱乐。」比丘答言：「以彼里巷四衢<br>
    道中，为我与汝，起恶名声，共相习近，为不正事，我今且自杀身。」<br>
    时彼天神还复天身，而说偈言：<br>
    虽闻多恶名　苦行者忍之 不应苦自害　亦不应起恼<br>
    闻声恐怖者　是则林中兽　是轻躁众生　不成出家法<br>
    仁者当堪耐　下中上恶声　执心坚住者　是则出家法<br>
    不由他人语　令汝成劫贼　亦不由他人　令汝得罗汉<br>
    如法自知已　诸天亦复知　<br>
    <br>
    尔时比丘，为彼天神所开悟已，专精思惟，断除烦恼，得阿罗汉。<br>
    <br>
    　回向文<br>
    愿以此功德　庄严佛净土　上报四重恩　下济三涂苦<br>
    普愿尽法界　沈溺诸有情　悉发菩提心　尽此一报身<br>
    同生极乐国<br>
    <br>
    <br>
    输入者: 阎学新<br>
    校对者: keyboard.bbs
    &#26;<br>
    </td>
  </tr>
</table>
</center></div>
</body>
</html>
