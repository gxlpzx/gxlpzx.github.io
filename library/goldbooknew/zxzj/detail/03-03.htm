<html>

<head>
<meta http-equiv="Content-Type" content="text/html; charset=utf-8">
<meta name="GENERATOR" content="Microsoft FrontPage 3.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><big><big><big><strong>普遍智藏般若波罗密多心经</strong></big></big></big></p>

<p align="center">摩竭提国三藏沙门法月重译</p>
<div align="center"><center>

<table border="1">
  <tr>
    <td width="100%">大正藏　卷八　849页<br>
    No.252　般若部<br>
    原般若波罗密多心经<br>
    唐三藏法师玄奘译<br>
    大正藏　卷八　848页<br>
    No.251　般若部<br>
    <br>
    如是我闻，一时佛在王舍大城灵鹫山中，与大比丘众<br>
    满百千人、菩萨摩诃萨七万七千人俱，其名曰观世音菩<br>
    萨、文殊师利菩萨、弥勒菩萨等以为上首，皆得三昧总持，<br>
    住不思议解脱　<br>
    尔时观自在菩萨摩诃萨在彼敷坐，於其众中即从座起，<br>
    诣世尊所，面向合掌，曲躬恭敬，瞻仰尊颜而白佛言：<br>
    ｀世尊！我欲於此会中，说诸菩萨普遍智藏<br>
    般若波罗密多心，唯愿世尊听我所说，为<br>
    诸菩萨宣秘法要＇<br>
    尔时世尊以妙梵音，告观自在菩萨摩诃萨言：<br>
    ｀善哉！善哉！具大悲者！听汝所说，与诸<br>
    众生作大光明　＇<br>
    於是观自在菩萨摩诃萨蒙佛听许，佛所护念，入於慧<br>
    光三昧正受　入此定已，以三昧力行深般若波罗密多<br>
    时，照见五蕴自性皆空　彼了知五蕴自性皆空，从彼<br>
    三昧安详而起，即告慧命舍利弗言：<br>
    ｀善男子！菩萨有般若波罗密多心，名普遍<br>
    智藏，汝今谛听，善思念之，吾当为汝分<br>
    别解说　＇<br>
    作是语已，慧命舍利弗白观自在菩萨摩诃萨言：<br>
    ｀唯大净者，愿为说之，今正是时　＇<br>
    於斯告舍利弗：<br>
    ｀诸菩萨摩诃萨应如是学：<br>
    色性是空、空性是色，<br>
    色不异空、空不异色，<br>
    色即是空、空即是色，<br>
    受想行识亦复如是；<br>
    识性是空、空性是识，<br>
    识不异空、空不异识，<br>
    识即是空、空即是识　<br>
    舍利子！<br>
    是诸法空相－不生不灭、不垢不净、不增不减　<br>
    是故空中无色，无受、想、行、识；<br>
    无眼、耳、鼻、舌、身、意；<br>
    无色、声、香、味、触、法；<br>
    无眼界，乃至无意识界；<br>
    无无明，亦无无明尽；<br>
    乃至无老死，亦无老死尽；<br>
    无苦集灭道；<br>
    无智亦无得　<br>
    以无所得故；<br>
    菩提萨　，依般若波罗蜜多故，心无　碍；<br>
    无　碍故，无有恐怖，远离颠倒梦想，究竟涅盘　<br>
    三世诸佛，依般若波罗蜜多故，得阿耨多罗三藐三菩提　<br>
    故知般若波罗蜜多，是大神咒，是大明咒，是无上咒，<br>
    是无等等咒，能除一切苦，真实不虚　<br>
    故说般若波罗蜜多咒，即说咒曰：<br>
    揭谛！揭谛！波罗揭谛！<br>
    波罗僧揭谛！<br>
    菩提莎婆诃！＇<br>
    佛说是经已，诸比丘及菩萨众、一切天人、阿修罗、<br>
    乾闼婆等，闻佛所说，皆大欢喜，信受奉行　</td>
  </tr>
</table>
</center></div>
</body>
</html>
