<html>

<head>
<meta http-equiv="Content-Type"
content="text/html; charset=utf-8">
<meta name="GENERATOR" content="Microsoft FrontPage Express 2.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><font size="6"><strong>三 归 五 戒 慈 心
厌 离 功 德 经</strong></font></p>

<p align="center">失译人名今附东晋录 </p>
<div align="center"><center>

<table border="1">
    <tr>
        <td width="100%">闻如是： <p>一时佛在舍卫国只树给孤独园，佛为阿那　邸长者说：
        </p>
        <p>「过去久远有梵志名毗罗摩，饶财多宝，若布施时，<br>
        　　用八万四千金钵盛满碎银；　　　　八万四千银钵盛满碎金；<br>
        　复以八万四千金银澡罐；　　　　复以八万四千牛，皆以金银覆角；<br>
        　复以八万四千玉女，庄严具足；　复以八万四千卧具，众彩自覆；<br>
        　复以八万四千衣裳；　　　　　　复以八万四千象马，皆以金银鞍勒；<br>
        　复以八万四千房舍布施；<br>
        　复於四城门中布施，随其所欲，皆悉与之。<br>
        　复以一房舍施招提僧。<br>
        　如上施福，不如受三自归。所以然者，受三归者，施一切众生无畏。<br>
        　是故，归佛法僧，其福不可计量也。<br>
        　如上布施及受三归福，复不如受五戒福。受五戒者，功德满具，其福胜也。<br>
        　如上布施及受三归五戒福，复不如弹指顷慈念众生福也。<br>
        　如上布施及受三归五戒慈念众生福，复不如起一切世间不可乐想福。<br>
        　所以然者，起一切世间不可乐想福，能令行者灭生死苦，终成佛道，故其<br>
        　　福最胜也。」 </p>
        <p>　尔时，长者闻佛所说，欢喜奉行。 </p>
        <p>　回向文<br>
        愿以此功德　庄严佛净土　上报四重恩　下济三涂苦<br>
        普愿尽法界　沈溺诸有情　悉发菩提心　尽此一报身<br>
        同生极乐国 </p>
        <p>-大正藏版-<br>
        输入者: 阎学新<br>
        校对者: KTurbo.bbs
        校对者: gamblers.bbs
        </td>
    </tr>
</table>
</center></div>
</body>
</html>
