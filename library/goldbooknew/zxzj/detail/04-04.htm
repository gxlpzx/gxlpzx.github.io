<html>

<head>
<meta http-equiv="Content-Type" content="text/html; charset=utf-8">
<meta name="GENERATOR" content="Microsoft FrontPage 3.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><big><big><big><big><strong>无量义经</strong></big></big></big></big></p>

<p align="center">萧齐 天竺 三藏 昙摩伽陀耶舍 译</p>
<div align="center"><center>

<table border="1">
  <tr>
    <td width="100%">德性品第一<br>
    <br>
    如是我闻。一时佛在王舍城耆　窟山中，与大比丘众万二千人俱；<br>
    菩萨摩诃萨八万人；天、龙、夜叉、乾闼婆、阿修罗、迦楼罗、紧那罗<br>
    、摩侯罗伽、诸比丘、比丘尼、优婆塞、优婆夷俱、大轮王、小轮王、<br>
    金轮、银轮诸转轮王、国王、王子、国臣、国民、国士、国女、国大长<br>
    者，各与眷属百千万数而自围　，来诣佛所。头面礼足　百千匝，烧香<br>
    散华种种供养，供养佛已退一面坐。<br>
    <br>
    　　其菩萨名曰：文殊师利法王子、 大威德藏法王子、<br>
    无忧藏法王子、 大辩藏法王子、<br>
    弥勒菩萨、 导首菩萨、<br>
    药王菩萨、 药上菩萨、<br>
    华幢菩萨、 华光幢菩萨、<br>
    陀罗尼自在王菩萨、 观世音菩萨、<br>
    大势至菩萨、 常精进菩萨、<br>
    宝印手菩萨、 宝积菩萨、<br>
    宝杖菩萨、 越三界菩萨、<br>
    　摩跋罗菩萨、 香象菩萨、<br>
    大香象菩萨、 师子吼王菩萨、<br>
    师子游戏世菩萨、 师子奋迅菩萨、<br>
    师子精进菩萨、 勇锐力菩萨、<br>
    师子威猛伏菩萨、 庄严菩萨、<br>
    大庄严菩萨，　　　　如是等菩萨摩诃萨八万人俱。<br>
    <br>
    　　是诸菩萨，莫不皆是法身大士，
    戒、定、慧、解脱、解脱知见之<br>
    所成就。其心禅寂常在三昧，恬安淡泊无为无欲，颠倒乱想不复得入。<br>
    静寂清澄志玄虚漠，守之不动亿百千劫，无量法门悉现在前。得大智慧<br>
    通达诸法，晓了分别性相真实、有无长短明现显白。<br>
    <br>
    　　又能善知诸根性欲，以陀罗尼无碍辩才，请佛转法轮。随顺能转，<br>
    微　先堕以淹欲尘，开涅盘门扇解脱风，除世热恼致法清凉。次降十二<br>
    因缘，用洒无明老病死等。<br>
    <br>
    猛盛炽然苦聚日光，尔乃洪注无上大乘润渍众生诸有善根。布善种<br>
    子遍功德田，普令一切发菩提萌。智慧日月方便时节，扶疏增长大乘事<br>
    业，令众疾成阿耨多罗三藐三菩提。<br>
    <br>
    　　常住快乐微妙真实，无量大悲救苦众生。是诸众生真善知识；是诸<br>
    众生大良福田；是诸众生不请之师；是诸众生安稳乐处。救处、护处、<br>
    大依止处，处处为众作大导师。能为生盲而作眼目；聋劓哑者作耳鼻舌<br>
    ；诸根毁缺能令具足；颠狂慌乱作大正念。<br>
    <br>
    　　船师、大船师，运载群生渡生死河，置孽涅盘岸。<br>
    <br>
    　　医王、大医王，分别病相晓了药性，随病授药令众乐服。<br>
    <br>
    　　调御、大调御，无诸放逸行。犹如象马师，能调无不调。师子勇猛<br>
    威伏众兽，难可沮坏。<br>
    <br>
    　　游戏菩萨诸波罗蜜，於如来地坚固不动，安住愿力广净佛国，不久<br>
    得成阿耨多罗三藐三菩提。<br>
    <br>
    　　是诸菩萨摩诃萨，皆有如是不可思议功德。<br>
    <br>
    　　其比丘，名曰大智舍利弗、神通目犍连、慧命须菩提、摩诃迦旃延<br>
    、弥多罗尼子富楼那、阿若　陈如等；天眼阿那律、持律忧波离、侍者<br>
    阿难、佛子罗云、优波难陀、离婆多、劫宾那、薄拘罗、阿周陀、莎伽<br>
    陀、头陀大迦叶、优楼频罗迦叶、伽耶迦叶、那提迦叶，如是比丘万二<br>
    千人，皆阿罗汉尽诸结漏无复缚者，真正解脱。<br>
    <br>
    　　尔时，大庄严菩萨摩诃萨遍观众座各定意已，与众中八万菩萨摩诃<br>
    萨俱，从座而起，来诣佛所，头面礼足，　百千匝，烧散天华、天香、<br>
    天衣、天璎珞、天无价宝，从于空中旋转来下，四面云集而献於佛。天<br>
    厨天钵器，天百味充满盈溢，见色闻香自然饱足。天幡、天幡，天　盖<br>
    、天妙乐具，处处安置作天伎乐，娱乐於佛。即前胡跪合掌，一心俱共<br>
    同声说偈赞言：『<br>
    <br>
    大哉大悟大圣王， 无垢无染无所著，<br>
    天人象马调御师， 道风德香薰一切。<br>
    <br>
    智恬情泊虑凝静， 意灭识亡心亦寂，<br>
    永断梦妄思想念， 无复诸大阴界入。<br>
    <br>
    其身非有亦非无， 非因非缘非自他，<br>
    非方非圆非短长， 非出非没非生灭，<br>
    非造非起非为作， 非坐非卧非行住，<br>
    非动非转非闲静， 非进非退非安危，<br>
    非是非非非得失， 非彼非此非去来，<br>
    非青非黄非赤白， 非红非紫种种色。<br>
    <br>
    戒定慧解知见生， 三明六通道品发，<br>
    慈悲十力无畏起， 众生善业因缘出。<br>
    <br>
    示为丈六紫金晖， 方整照耀甚明彻，<br>
    毫相月旋项日光， 旋发绀青顶肉髻，<br>
    净眼明照上下　， 眉接绀舒方口颊，<br>
    唇舌赤好若丹果， 白齿四十犹珂雪，<br>
    额广鼻修面门开， 胸表　字师子臆，<br>
    手足柔软具千辐， 腋掌合缦内外握，<br>
    臂修肘长指长纤， 皮肤细软毛右旋，<br>
    踝膝不现马阴藏， 细筋锁骨鹿膊肠，<br>
    表里映彻净无垢， 净水莫染不受尘。<br>
    <br>
    如是等相三十二， 八十种好似可见，<br>
    而实无相非相色， 一切有相眼对绝，<br>
    无相之相有相身， 众生生相相亦然，<br>
    能令众生欢喜礼， 虔心表敬诚殷　。<br>
    <br>
    因是自高我慢除， 成就如是妙色躯。<br>
    <br>
    我等八万之等众， 俱共稽首咸归命，<br>
    善灭思想心意识， 象马调御无著圣。<br>
    <br>
    稽首皈依法色身， 戒定慧解知见聚；<br>
    稽首皈依妙幢相； 稽首皈依难思议。<br>
    <br>
    梵音雷震响八种， 微妙清净甚深远。<br>
    四谛六度十二缘， 随顺众生心业转。<br>
    <br>
    有闻莫不心意开， 无量生死众结断。<br>
    有闻或得须陀洹； 斯陀阿那阿罗汉；<br>
    无漏无为缘觉处； 无生无灭菩萨地；<br>
    或得无量陀罗尼， 无碍乐说大辩才。<br>
    <br>
    演说甚深微妙偈， 游戏澡浴法清池。<br>
    或跃飞腾现神足， 出没水火身自由。<br>
    如是法轮相如是， 清净无边难思议。<br>
    <br>
    我等咸复共稽首， 皈依法轮转以时；<br>
    稽首皈依梵音声； 稽首皈依缘谛度。<br>
    <br>
    世尊往昔无量劫， 勤苦修习众德行，<br>
    为我人天神龙王， 普及一切诸众生，<br>
    能舍一切诸难舍， 财宝妻子及国城，<br>
    於法内外无所恃， 头目髓脑悉施人。<br>
    奉持诸佛清净戒， 乃至生命不毁伤，<br>
    若人刀杖来加害， 恶口骂辱终不瞠。<br>
    历劫挫身不倦惰， 昼夜摄心常住禅，<br>
    遍学一切众道法， 智慧深入众生根，<br>
    是故今得自在力， 於法自在为法王。<br>
    <br>
    我等咸供俱稽首， 皈依能　诸难　。　』<br>
    <br>
    <br>
    <br>
    <br>
    <br>
    <br>
    <br>
    无量义经 萧齐 天竺 三藏 昙摩伽陀耶舍 译<br>
    <br>
    说法品第二<br>
    <br>
    尔时大庄严菩萨摩诃萨与八万菩萨摩诃萨，说是偈赞佛已俱白佛言<br>
    ：「世尊，我等八万菩萨之众，今者欲於如来法中有所谘问，不审世尊<br>
    垂悯听否？」<br>
    <br>
    　　佛告大庄严菩萨及八万言：「善哉善哉善男子，善知是时，恣汝所<br>
    问，如来不久当般涅盘，涅盘之後普令一切无复余疑，欲何所问便可说<br>
    也。」<br>
    <br>
    　　於是大庄严菩萨与八万菩萨，即共同声白佛言：「世尊，菩萨摩诃<br>
    萨欲得疾成阿耨多罗三藐三菩提，应当修行何等法门？何能法门能令菩<br>
    萨摩诃萨疾得阿耨多罗三藐三菩提？」<br>
    <br>
    　　佛告大庄严菩萨及八万菩萨言：「善男子，有一法门，能令菩萨摩<br>
    诃萨疾得阿耨多罗三藐三菩提。」<br>
    <br>
    　　「世尊，是法门者，号字何等？其义云何？菩萨云何修行？」<br>
    <br>
    　　佛言：「善男子，是一法门，名为无量义。菩萨欲得修学无量义者<br>
    ，应当观察一切诸法，自本来今性相空寂，无大无小无生无灭，非住非<br>
    动不进不退，犹如虚空无有二法。而诸众生虚妄横计，是此是彼是得是<br>
    失，起不善念告众恶业，轮回六趣备诸苦毒，无量亿劫不能自出。菩萨<br>
    摩诃萨，如是谛观，生怜悯心发大慈悲，将欲救拔，又复深入一切诸法<br>
    ，法相如是生如是法；法相如是住如是法；法相如是异如是法；法相如<br>
    是灭如是法；法相如是能生恶法；法相如是能生善法；住异灭者亦复如<br>
    是。」<br>
    <br>
    　　「菩萨如是观察四相始末，悉遍知已，次复谛观一切诸法，念念不<br>
    住新新生灭，复观即是生住异灭。如是观已，而入众生诸根性欲，性欲<br>
    无量故，说法无量；说法无量，义亦无量；无量义者，从一法生，其一<br>
    法者，即无相也；如是无相，无相不相，不相无相，名为实相。」<br>
    <br>
    　　「菩萨摩诃萨安住如是真实相已，所发慈悲明谛不虚，於众生所，<br>
    真能拔苦；苦既拔已，复为说法，令诸众生受於快乐。」<br>
    <br>
    　　「善男子，菩萨若能修一法门无量义者，必得疾成阿耨多罗三藐三<br>
    菩提。」<br>
    <br>
    　　「善男子，如是甚深无上大乘无量义经，文理真正尊无过上，三世<br>
    诸佛所共守护，无有众魔群道得入；不为一切邪见生死之所败坏。是故<br>
    善男子，菩萨摩诃萨若欲疾成无上菩提，应当修学如是甚深无上大乘无<br>
    量义经。」<br>
    <br>
    　　尔时大庄严菩萨复白佛言：「世尊，世尊说法不可思议；众生根性<br>
    亦不可思议；法门解脱亦不可思议。我等於佛所说诸法，无复疑惑，而<br>
    诸众生生迷惑心故重谘问。」<br>
    <br>
    　　「世尊，自从如来得道以来四十余年，常为众生演说诸法四相之义<br>
    ：苦义、空义、无常、无我、无大、无小、无生、无灭，一切无相，法<br>
    性法相本来空寂：不来、不去、不出、不没。若有闻者，或得暖法、顶<br>
    法、世第一法、须陀洹果、斯陀含果、阿那含果、阿罗汉果、辟支佛道<br>
    、发菩提心登第一地、第二第三至地十地。」<br>
    <br>
    　　「往日所说诸法之义，与今所说有何等异？而言甚深无上大乘无量<br>
    义经？菩萨修行必得疾成无上菩提，是意云何？唯愿世尊，慈悯一切，<br>
    广为众生而分别之。普令现在及未来世有闻法者无余疑网。」<br>
    <br>
    　　於是佛告大庄严菩萨：「善哉善哉大善男子，能问如来如是甚深无<br>
    上大乘微妙之义，当知汝能多所利益，安乐人天拔苦众生，真大慈悲信<br>
    实不虚。以是因缘必得疾成无上菩提，亦令一切今世来世诸有众生得成<br>
    无上菩提。」<br>
    <br>
    　　「善男子，自我坐道场菩堤树下端坐六年，得成阿耨多罗三藐三菩<br>
    提，以佛眼观一切诸法不可宣说。所以者何？以诸众生性欲不同，性欲<br>
    不同种种说法，种种说法以方便力，四十余年未曾显实，是故众生得道<br>
    差别，不得疾成无上菩提。」<br>
    <br>
    　　「善男子，法譬如水能洗垢秽，若井若池若江若河溪渠大海，皆悉<br>
    能洗诸有垢秽。其法水者亦复如是，能洗众生诸烦恼垢。」<br>
    <br>
    　　「善男子，水性是一，江河井池溪渠大海各各别异。其法性者亦复<br>
    如是，洗除尘劳等无差别，三法四果二道不一。」<br>
    <br>
    　　「善男子，水虽俱洗，而井非池，池非江河，溪渠非海。而如来世<br>
    雄於法自在，所说诸法亦复如是。初、中、後说，皆能洗除众生烦恼，<br>
    而初非中，而中非後，初、中、後说，文辞虽一而义各异。」<br>
    <br>
    　　「善男子，我起树王诣波罗奈鹿野园中，为阿若拘邻等五人转四谛<br>
    法轮时，亦说诸法本来空寂，代谢不住，念念生灭；中间於此及以处处<br>
    为诸比丘并众菩萨，辩演十二因缘六波罗蜜，亦说诸法本来空寂，代谢<br>
    不住，念念生灭；今复於此演说大乘无量义经，亦说诸法本来空寂，代<br>
    谢不住，念念生灭。」<br>
    <br>
    　　「善男子，是故初说、中说、今说，文辞是一而义差异。义异故，<br>
    众收解异；解异故，得法、得果、得道亦异。」<br>
    <br>
    　　「善男子，初说四谛，为求声闻人，而八亿诸天来下听法，发菩提<br>
    心。中於处处演说甚深十二因缘，为求辟支佛人，而无量众生发菩提心<br>
    ，或住声闻。次说方等十二部经，摩诃般若，华严海云，演说菩萨历劫<br>
    修行，而百千比丘，万亿天人，无得量得须陀洹、得斯陀含、得安那含<br>
    、得阿罗汉，住屁支佛因缘法中。」<br>
    <br>
    　　「善男子，以是义故，故知说同而义别异，义异故，众生解义；解<br>
    义故，得法、得果、得道亦异。是故善男子，自我得道初起说法至于今<br>
    日，演说大乘无量义经，未曾不说苦空无常无我；非真非假；非大非小<br>
    ；本来不然；今亦不灭一切一切无相；法相法性不来不去，而众生四相<br>
    所迁。」<br>
    <br>
    　　「善男子，以是义故，诸法而有二言：能以一音普应众声；能以一<br>
    身示百千万亿那由他无量无数恒河沙身。一一身中，又示若干百千万亿<br>
    那由他阿僧只恒河沙种种类形；一一形中，又示若干百千万亿那由他阿<br>
    僧只恒河沙形。」<br>
    <br>
    「善男子，是则诸佛不可思议甚深境界，非二乘所知，亦非十住菩<br>
    萨所及，唯佛与佛乃能究了。」<br>
    <br>
    　　「善男子，是故我说微妙甚深无上大乘无量义经，文理真正尊无过<br>
    上，三世诸佛所共守护，无有众魔外道得入，不为一切邪见生死之所败<br>
    坏。菩萨摩诃萨若欲疾成无上菩提，应当修学如是甚深无上大乘无量义<br>
    经。」<br>
    <br>
    　　佛说是已，於是三千大千世界六种震动，自然空中雨种种华，天忧<br>
    钵华、钵昙摩华、拘物头华、分陀利华。又雨无数种种天香、天衣、天<br>
    璎珞、天无价宝，於上空中旋转来下，供养於佛及诸菩萨声闻大众。天<br>
    厨天钵器，天百味充满盈溢，天幢、天幡、天　盖、天妙乐具处处安置<br>
    ，作天伎乐歌叹彼佛及彼菩萨声闻大众，南西北方四维上下亦复如是。<br>
    <br>
    　　於是众中三万二千菩萨摩诃萨得无量义三昧；三万四千菩萨摩诃萨<br>
    得无数无量陀罗尼门，能转一切三世诸佛不退转法轮。其诸比丘、比丘<br>
    尼、优婆塞、优婆夷、天、龙、夜叉、乾闼婆、阿修罗、迦楼罗、紧那<br>
    罗、摩侯罗伽、大转轮王、小转论王、银轮、铁轮、诸转轮王、国王、<br>
    王子、国臣、国民、国士、国女、国大长者，及诸眷属百千众俱，闻佛<br>
    如来说是经时，或得暖法、顶法、世间第一法、须陀洹果、斯陀含果、<br>
    阿那含果、阿罗汉果、辟支佛果；又得菩萨无生法忍、又得一陀罗尼、<br>
    又得二陀罗尼、又得三陀罗尼、又得四陀罗尼、五六七八九十陀罗尼、<br>
    又得百千万亿陀罗尼、又得无量无数恒河沙阿僧只陀罗尼。<br>
    <br>
    　　皆能随顺转不退转法轮。<br>
    <br>
    　　无量众生发阿耨多罗三藐三菩提心。<br>
    <br>
    <br>
    <br>
    <br>
    <br>
    <br>
    无量义经 萧齐 天竺 三藏 昙摩伽陀耶舍 译<br>
    <br>
    十功德品第三<br>
    <br>
    尔时大庄严菩萨摩诃萨复白佛言：「世尊。世尊说是微妙甚深无上<br>
    大乘无量义经，真实甚深，甚深甚深。所以者何？於此众中，诸菩萨摩<br>
    诃萨及诸四众、天龙、鬼神、国王、臣、民、诸有众生，闻是甚深无上<br>
    大乘无量义经，无不获得陀罗尼门、三法四果菩提之心。当知此经，文<br>
    理真正尊无过上。三世诸佛之所守护，无有众魔群道得入，不为一切邪<br>
    见生死之所败坏。所以者何？一闻能持一切法故。」<br>
    <br>
    　　「若有众生得闻是经，则为大利。所以者何？若能修行，必得疾成<br>
    阿耨多罗三藐三菩提。其有众生不得闻者，当知是等为失大利，过无量<br>
    无边不可思议阿僧只劫，终不得成阿耨多罗三藐三菩提。所以者何？不<br>
    知菩提大道直故，行於险径多留难故。」<br>
    <br>
    　　「世尊，是经典者不可思议，唯愿世尊，广为大众慈哀敷演是经甚<br>
    深不思议事。世尊，是经典者，从何所来？去至何所？住何所住？乃有<br>
    如是无量功得不思议力，令众疾成阿耨多罗三藐三菩提？」<br>
    <br>
    　　尔时世尊告大庄严菩萨摩诃萨言：「善哉善哉，善男子，如是如是<br>
    如汝所言。善男子，我说是经甚深甚深真实甚深，所以者何？令众疾成<br>
    阿耨多罗三藐三菩提故；一闻能持一切法故；於诸众生大利益故；行大<br>
    直道无流难故。」<br>
    <br>
    　　「善男子，汝问是经，从何所来？去至何所？住何所住者？当善谛<br>
    听。」<br>
    <br>
    　　「善男子，是经本从诸佛宫宅中来，去至一切众生发菩提心，住诸<br>
    菩萨所行之处。善男子，是经如是来，如是去，如是住，是故此经，能<br>
    有如是无量功德不思议力，令众疾成阿耨多罗三藐三菩提。」<br>
    <br>
    　　「善男子，汝宁欲闻是经复有十不思议功德力不？」<br>
    <br>
    　　大庄严言：「愿乐欲闻。」<br>
    <br>
    　　佛言：「善男子。第一是经能令菩萨：<br>
    未发心者发菩提心； 无慈仁心者起於慈心；<br>
    　 好杀戮者起大悲心； 生嫉妒者起随喜心；<br>
    有爱著者起能舍心； 诸悭贪者起布施心；<br>
    　 　　多　慢者起持戒心； 　　瞠恚盛者起忍辱心；<br>
    　　　生懈怠者起精进心； 未能度彼者起度彼心；<br>
    行十恶者起十善心； 乐有为者志无为心；<br>
    有退心者作不退心； 为有漏者起无漏心；<br>
    多烦恼者起除灭心。」<br>
    <br>
    　　「善男子，是名是经第一功德不可思议力。」<br>
    <br>
    　　「善男子，第二是经不可思议功德力者：若有众生得是经者，若一<br>
    转、若一偈、乃至一句，则能通达百千亿义，无量数劫不能演说所受持<br>
    法。所以者何？以其是法义无量故。」<br>
    <br>
    　　「善男子，是经譬如从一种子生百千万，百千万中，一一复生百千<br>
    万数，，如是展转乃至无量。是经典者亦复如是。从於一法生百千义，<br>
    百千义中，一一复生百千万数。如是展转，乃至无量无边之义，是故此<br>
    经名无量义。」<br>
    <br>
    　　「善男子，是名是经第二功德不思议力。」<br>
    <br>
    　　「善男子，第三是经不可思议功德力者：若有众生得闻是经，若一<br>
    转若一偈乃至一句，通达百千万亿义已，虽有烦恼如无烦恼，出生入死<br>
    无怖畏想，於诸众生生怜悯心，於一切法生勇健想。如壮力士能担能持<br>
    诸有重者。是持经人亦复如事，能荷无上菩提重宝，担负众生出生死道<br>
    ，未能自度已能度彼。」<br>
    <br>
    　　「犹如船师身婴重病，四肢不御安止此岸，有好坚牢船舟，常办诸<br>
    度彼者之具，给与而去。是持经者亦复如是，虽婴五道诸有之身，百八<br>
    重病常恒相缠，安止无明老死此岸，而有坚牢此大乘经无量义办，能度<br>
    众生，能如说行者得度生死。」<br>
    <br>
    　　「善男子，是名是经第三功德不思议力。」<br>
    <br>
    　　「善男子，第四是经不可思议功德力者：若有众生得闻是经，若一<br>
    转若一偈乃至一句，得勇健想，虽未自度而能度他，与诸菩萨以为眷属<br>
    ，诸佛如来，常向是人而演说法。是人闻已，悉能受持随顺不逆，转复<br>
    为人随宜广说。」<br>
    <br>
    「善男子，是人譬如国王夫人新生王子，若一日、若二日、若至七<br>
    日；若一月、若二月、若至七月；若一岁，若二岁，若至七岁，虽复不<br>
    能领理国事，已为臣民之所宗敬；诸大王子女以为伴侣；王及夫人，爱<br>
    心偏重常与共语。所以者何？诸佛国王，是经夫人，和合共生是菩萨子<br>
    ，若是菩萨得闻是经，若一句、若一偈、若一转、若二转、若十、若百<br>
    、若千、若万、若亿、若恒河沙、无量无数转，虽复不能体真理极、虽<br>
    复不能震动三千大千国土、雷震梵音转大法轮，已为一切四众八部之所<br>
    宗仰；诸大菩萨以为眷属，深入诸佛秘密之法，所可演说无违无失，常<br>
    为诸佛之所护念，慈爱遍覆，以新学故。」<br>
    <br>
    <br>
    　　「善男子，是名是经第四功德不思议力。」<br>
    <br>
    　　「善男子，第五是经不可思议功德力者，若善男子、善女人，若佛<br>
    在世若灭度後，其有受持读诵书写如是甚深无上大乘无量义经，是人虽<br>
    复具缚烦恼未能远离诸凡夫事菩萨摩诃，而能示现大道。延於一日以为<br>
    百劫，百劫亦能促为一日，令彼众生欢喜信伏。」<br>
    <br>
    「善男子，是善男子善女人，譬如龙子始生七日，即能兴云亦能降<br>
    雨。」<br>
    <br>
    　　「善男子，是名是经第五功德不思议力。」<br>
    <br>
    　　「善男子，第六是经不可思议功德力者，若善男子、善女人，若佛<br>
    在世若灭度後，受持读诵是经典者，虽具烦恼而为众生说法，令得远离<br>
    烦脑生死断一切苦。众生闻已修行得法、得果、得道，与佛如来等无差<br>
    别。譬如王子，虽复稚小，若王游巡及以疾病，委是王子领理国事，王<br>
    子是时依大王命，如法教令群寮百官、宣流正化、国土人民各随其安，<br>
    如大王治等无有异。」<br>
    <br>
    「持经善男子、善女人亦复如是。若佛在世、若灭度後，是善男子<br>
    ，虽未得住初不动地，依佛如是用说教法而敷演之，众生闻已一心修行<br>
    ，断除烦恼得法、得果、乃至得道。」<br>
    <br>
    　　「善男子，是名是经第六功德不思议力。」<br>
    <br>
    　　「善男子，第七是经不可思议功德力者，若善男子、善女人，若佛<br>
    在世若灭度後，得闻是经，欢喜信受，生希有心，受持读诵书写解说，<br>
    如法修行发菩提心，起诸善根兴大悲意，欲度一切苦恼众生，虽未修行<br>
    六度波罗蜜，六波罗蜜自然在前，即於是身得无生忍，生死烦恼一时断<br>
    坏，即升第七地与大菩萨位。」<br>
    <br>
    「譬如健人为王除怨，怨既灭已王大欢喜，赏赐半国之封皆悉与之<br>
    。持经男子女人亦复如是，於诸行人最为勇健，六度法宝不求自至，生<br>
    死怨敌自然散换证无生忍，半佛国宝封赏安乐。」<br>
    <br>
    　　「善男子，是名是经第七功德不思议力。」<br>
    <br>
    　　「善男子，第八是经不可思议功德力者，若善男子、善女人，於佛<br>
    在世若灭度後，有人能得是经典者，敬信如视佛身令等无异，爱乐是经<br>
    受持读诵书写顶戴如法奉行，坚固戒忍兼行檀度，深发慈悲，以此无上<br>
    大乘无量义经，广为人说，若人先来都不信有罪福者，以是经示之，设<br>
    种种方便强化令信，以经威力故，发其人心　然得回，信心既发，勇猛<br>
    精进故，能得是经威德势力、得道、得果。」<br>
    <br>
    「是故善男子、善女人，即於是身得无生忍得至上地，与诸菩萨以<br>
    为眷属，速能成就众生净佛国土，不久得成无上菩提。」<br>
    <br>
    　　「善男子，是名是经第八功德不思议力。」<br>
    <br>
    　　「善男子，第九是经不可思议功德力者，若善男子、善女人，若佛<br>
    在世及灭度後，有得是经欢喜踊跃得位曾有，受持读诵书写供养，广为<br>
    众人分别解说是经义者，即得宿业余罪重障一时灭尽，便得清净。逮得<br>
    大辩，次第庄严，诸波罗蜜，或诸三昧、首楞严三昧，入大总持门，得<br>
    　精进力速越土地，善能分身散体遍十方国，拔妓一切二十五有极苦众<br>
    生悉令解脱。是故是经有如此力。」<br>
    <br>
    　　「善男子，是名是经第九功德不思议力。」<br>
    <br>
    　　「善男子，第十是经不可思议功德力者，若善男子、善女人，若佛<br>
    在世及灭度後，即自受持读诵书写供养如说修行，复能广劝在家、出家<br>
    人，受持读诵书写供养解说如法修行，既令余人修行是经力故，得道、<br>
    得果，皆由是善男子、善女人慈心　化力故。」<br>
    <br>
    　　「是善男子、善女人，即於是身便逮无量诸陀罗尼门，於凡夫地自<br>
    然初时能发无数阿僧只弘誓大愿，深能发救一切众生成就大悲广能救苦<br>
    ，厚集善根饶益一切，而演法泽共润枯涸，以此法药施诸众生安乐一切<br>
    ，渐见超登住法云地，恩泽普润慈被无外，摄苦众生令入道迹。是故此<br>
    人不久得成阿耨多罗三藐三菩提。」<br>
    <br>
    　　「善男子，是名是经第十功德不思议力。」<br>
    <br>
    「善男子，如是无上大乘无量义经，极有大威神力，尊无过上，能<br>
    令诸凡夫皆成圣果，永离生死而得自在，是故此经名无量义也。」<br>
    <br>
    「能令一切众生於凡夫地生起诸菩萨无量道芽，令功德树蔚茂扶梳<br>
    增长，是故此经号十不可思议功德力也。」<br>
    <br>
    於是大庄严菩萨摩诃萨及八万菩萨摩诃萨同声白佛言：「世尊，佛<br>
    所说甚深微妙无上大乘无量义经，文理真正尊无过上，三世诸佛所共守<br>
    护，无有众魔群道得入，不为一切邪见生死之所坏败，是故次经乃有如<br>
    是十功德不思议力，大饶益无量一切众生，令一切诸菩萨摩诃萨各得无<br>
    量义三昧；或得百千陀罗尼；或令得菩萨诸地诸忍；或得缘觉罗汉四道<br>
    果证。」<br>
    <br>
    　　「世尊慈悯，快为我等说如是法，令我大获法利，甚为奇特，未曾<br>
    有也。世尊慈恩实难可报。」<br>
    <br>
    　　尔时三千大千世界六种震动，於上空中复雨种种华：天忧钵罗华、<br>
    钵昙摩华、拘物头华、分陀利华；又雨无数种种天香、天衣、天璎珞、<br>
    天无价宝，於上空中旋转来下，供养於佛及诸菩萨声闻大众；天厨、天<br>
    钵器、天百味充满盈溢，见色闻香自然饱足；天幢、天幡、天　盖、天<br>
    妙乐具，处处安置；作天伎乐歌叹於佛。<br>
    <br>
    又复六种震动东方恒河沙等诸佛世界，亦雨天华，天香、天衣、天<br>
    璎珞、天无价宝、天厨、天钵器、天百味，见色闻香自然饱足；天幢、<br>
    天幡、天　盖、天妙乐具，处处安置；作天伎乐歌叹彼佛及诸菩萨声闻<br>
    大众，南西北方四维上下亦复如是。<br>
    <br>
    尔时佛告大庄严菩萨摩诃萨及八万菩萨摩诃萨言：「汝等当於此经<br>
    应深起敬心如法修行，广化一切　心流布，常当殷　昼夜守护，普令众<br>
    生各获法利。汝等真是大慈大悲，以立神通愿力，守护是经勿使疑滞。<br>
    於当来世必令广行阎浮提，令一切众生使得见闻读诵书写供养。以是之<br>
    故，亦令汝等速得阿耨多罗三藐三菩提。」<br>
    <br>
    是时，大庄严菩萨摩诃萨与八万菩萨摩诃萨，即从坐起，来诣佛所<br>
    ，头面礼足，　百千匝，即前胡跪俱共同生白佛言：「世尊，我等快蒙<br>
    世尊慈悯，为我等说是甚深无微妙无上大乘无量义经，敬受佛敕，於如<br>
    来灭後，当广令流布是经典者，普令一切受持读诵书写供养。唯愿世尊<br>
    ，勿垂忧虑，我等当以愿力，普令一切众生使得见闻读诵书写供养，得<br>
    是经法威神之力。」<br>
    <br>
    　　尔时，佛赞言：「善哉善哉，诸善男子，汝等今者真是佛子，大慈<br>
    大悲深能拔苦救厄者矣。一切众生之良福田，广为一切作大良导；一切<br>
    众生大依止处；一切众生知大施主。常以法力广施一切。」<br>
    <br>
    　　尔时大会皆大欢喜，为佛作礼，受持而去。<br>
    <br>
    <br>
    输入者: kftseng
    &#26;<br>
    </td>
  </tr>
</table>
</center></div>
</body>
</html>
