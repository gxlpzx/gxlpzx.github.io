<html>

<head>
<meta http-equiv="Content-Type" content="text/html; charset=utf-8">
<meta name="GENERATOR" content="Microsoft FrontPage 3.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><big><big><big><strong>佛 说 老 女 人 经</strong></big></big></big></p>

<p align="center">吴月氏优婆塞支谦 译</p>
<div align="center"><center>

<table border="1">
  <tr>
    <td width="100%">闻如是:<br>
    <br>
    一时佛在堕舍罗，所止处名乐音，时有八百比丘菩萨万人俱。时有贫穷老<br>
    女人来到佛所，以头面著地为佛作礼，白佛言：「愿欲有所问。」佛言：<br>
    「善哉当问！」老女人言：「生从何所来，去至何所？老从何所来，去至<br>
    何所？病从何所来，去至何所？死从何所来，去至何所？色痛痒思想生死<br>
    识，从何所来，去至何所？眼耳鼻口身心，从何所来，去至何所？地水火<br>
    风空，从何所来，去至何所？」佛言：「善哉！问是大快。生无所从来，<br>
    去亦无所至；老无所从来，去亦无所至；病无所从来，去亦无所至；死无<br>
    所从来，去亦无所至；色痛痒思想生死识，无所从来，去亦无所至；眼耳<br>
    鼻口身心，无所从来，去亦无所至；地水火风空，无所从来，去亦无所至<br>
    ；诸法皆如是。譬如两木相揩，火出还烧木，木尽火便灭。」佛问老女人<br>
    ：「是火从何所来？去至何所？」老女人言：「因缘合便得火，因缘离散<br>
    火便灭。」佛言：「诸法亦如是，因缘合乃成，因缘离散即灭。法亦无所<br>
    从来，去亦无所至；目见色即是意，意即是色，二者俱空，无所有成，灭<br>
    亦如是。」<br>
    「譬如鼓不用一事成，有皮、有＊、有人持桴打鼓，鼓便有声。是声亦空<br>
    ；当来声亦空，过去声亦空；是声亦不从皮，亦不从＊，亦不从桴从人手<br>
    出，合会诸物乃成鼓声。声从空尽空，万物亦尔。本净无所有因作法，法<br>
    亦无所有；譬如云起阴雾便雨，不从龙身出，亦不从龙心出，皆龙因缘所<br>
    作乃致此雨。诸法亦无所从来，去亦无所至；譬如画师先治壁板素，便和<br>
    调诸彩自在所作，是画不从壁板素出，亦不从人手出，随意所作各各悉成<br>
    。生死亦如是，各自随所作行。譬祸生泥犁，天上人间亦尔，有余是者不<br>
    著著便有。」老女人闻之大欢喜言：「蒙佛恩得法眼，虽身羸老，今得开<br>
    解。」阿难政衣服，长跪白佛言：「是老女人何以智慧乃尔？闻佛言即开<br>
    解？」佛告阿难：「是老女人者，是我前世发意学道时母也。」阿难问佛<br>
    言：「是母何以贫穷困苦乃尔？」佛言：「往昔拘留秦佛时，我欲作沙门<br>
    ，是母慈爱，不肯听我去，我忧愁不食一日；因是故五百世，来生世间辄<br>
    贫穷。今寿尽当生阿弥陀佛国供养诸佛。却後六十八亿劫，当作佛号波犍<br>
    ，其国名化华。作佛时人所有被服饮食，如仞利天上。其国中人民皆寿一<br>
    劫。 注：＊ =左边是鼓的左半边，右边是「桑」。<br>
    佛说是经已，老女人及阿难、诸菩萨比丘僧，诸鬼神龙天人阿须伦，皆大<br>
    欢喜，前为佛作礼而去。<br>
    佛说老女人经<br>
    <br>
    　回向文<br>
    愿以此功德　庄严佛净土　上报四重恩　下济三涂苦<br>
    普愿尽法界　沈溺诸有情　悉发菩提心　尽此一报身<br>
    同生极乐国<br>
    <br>
    <br>
    校对者: gamblers.bbs
    二校者: keyboard.bbs
    &#26;<br>
    </td>
  </tr>
</table>
</center></div>
</body>
</html>
