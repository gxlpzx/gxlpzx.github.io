<html>

<head>
<meta http-equiv="Content-Type" content="text/html; charset=utf-8">
<meta name="GENERATOR" content="Microsoft FrontPage 3.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><big><big><big><strong>采花违王上佛授决号妙花经</strong></big></big></big></p>

<p align="center">东晋天竺三藏竺昙无兰译</p>
<div align="center"><center>

<table border="1">
  <tr>
    <td width="100%">昔者世尊，游罗阅只说经散慧，初语亦善，中语亦善，竟语亦善，其义微<br>
    　妙，净修梵行，所讲广普。<br>
    <br>
    时王便给使数十余人，常采好花以给王家後宫贵人　女大小，一日俱出城<br>
    外采华，欲还入城路迳遇佛，遥见世尊相好威光巍巍无量，犹星中月，<br>
    若日初出照于天下，与圣众俱，弟子菩萨前後围绕，往诣佛所稽首为礼<br>
    ，心自念言：「人命难保，佛世难遇，经法难值，今遭大圣，犹病者得<br>
    良医，身既贫贱，加属县官，羁役之患，恒不自从，国王严急，主给采<br>
    花，常以早进，设失时节，或能见诛，日不再中，圣众难遇，亿世时有<br>
    ，宁弃身命，以花上佛，并散圣众，因受经戒，听省深法无穷之慧，我<br>
    於无数，为人所害，不可称载，未曾为法而惜身命，今供世尊三宝之业<br>
    ，纵使见害，不堕苦痛，必生安处。」便以华散佛及圣众上，却自归命<br>
    一心重礼，佛知其念发大道意，甚慈愍之，具为散讲大乘之法：六度无<br>
    极四等四恩三脱菩萨时，诸采华人皆发无上正真道意，心解佛慧，至不<br>
    退转，无所从生，佛即授决後当作佛，号曰妙华如来至真等正觉明行成<br>
    为善逝世间解无上士道法御天人师号佛世尊，其边人莫不怡悦，启受大<br>
    法，供奉三宝。<br>
    <br>
    时采华夫供养受决，稽首佛足，还归家中，与家二亲妻子辞别：「我今命<br>
    尽，为王见杀。」父母愕然，问何罪咎，诸子答曰：「为王所使，行采<br>
    诸华，中遥见佛，以华贡上，王大严急，既违失时，复无有华，必见危<br>
    命，故辞别耳。」二亲闻之，益以愁戚，当柰之何，发箧视之，满中好<br>
    华，须曼杂香，香薰郁郁，远彻四面，父母告曰：「可以进王。」诸子<br>
    ^^^^(注)<br>
    答曰：「众人见之，必传至王，又复违时，恐不得安。」时王大瞠，见<br>
    不时来，复散众华，遣边大臣，多将人兵，收取将来，则受王教，反缚<br>
    入宫，罪当弃市，诸人不恐，面色不变，王怪问之：「汝等罪过，命在<br>
    不测，缚来当杀，何故不惧，面色不改？」即白王曰：「人生有死，物<br>
    成有败，我从无数劫，每以非法不惜身命，朝早采华，值遇世尊，以华<br>
    供上，稽首归命，尔时以知，违令当死，宁以有德而死，不以无德而存<br>
    ，还视华箧，续满如故，皆是如来恩仁所覆。」王甚怪之，心不信然，<br>
    故往诣佛，稽首足下，却坐一面，叉手问佛：「有是意不？」佛言：「<br>
    然王！此人至心欲度十方，不惜身命，故取众华，以散上佛，意无想报<br>
    ，以得受决，将来成佛，号曰妙华至真等正觉，用发大意受决之故，慈<br>
    心之香华满箧器，莫不闻知。」王大欢喜，疾解众缚，悔过自责：「愚<br>
    意不及系缚菩萨，惟原其罪。」佛言：「善哉善哉！能自改者，与无过<br>
    同。」<br>
    <br>
    佛说如是，王及臣民，莫不悦豫，作礼而去。<br>
    <br>
    注 栗 此字作 木X木<br>
    X<br>
    爵<br>
    <br>
    <br>
    　回向文<br>
    愿以此功德　庄严佛净土　上报四重恩　下济三涂苦<br>
    普愿尽法界　沈溺诸有情　悉发菩提心　尽此一报身<br>
    同生极乐国<br>
    <br>
    <br>
    输入者: 阎学新 <br>
    校对者: gamblers.bbs
    二校者: keyboard.bbs
    &#26;<br>
    </td>
  </tr>
</table>
</center></div>
</body>
</html>
