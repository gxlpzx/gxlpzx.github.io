<html>

<head>
<meta http-equiv="Content-Type"
content="text/html; charset=utf-8">
<meta name="GENERATOR" content="Microsoft FrontPage Express 2.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><font size="6"><strong>金刚般若波罗蜜经</strong></font></p>
<div align="center"><center>

<table border="1">
    <tr>
        <td width="100%">一、前言：（以下内容皆参考上海崇华堂原版版本）
        <p>1.金刚
        ：指金刚石，以喻坚利之意，历百劫千生，流转六道，而觉性不<br>
        坏。即以金刚之坚，喻般若体；以金刚之利，喻般若用。<br>
        2.般若
        ：为梵语，华语当译为妙智慧。（比智慧还高的层次）<br>
        3.波罗蜜：为梵语，华语译为到彼岸。众生因有我执，故陷於烦恼之苦海<br>
        。倘能从生死烦恼苦海，渡到不生不灭，清净安乐之地，即为<br>
        到彼岸，即脱离了苦海。<br>
        4.顿悟
        ：就是一闻法，就知五蕴本空，六尘非有，立即开悟，而明大道<br>
        。（六祖惠能为代表）<br>
        5.渐悟
        ：由信而解，解而行，行而证，次第渐修，也可悟入。顿渐虽殊<br>
        ，而到彼岸则一也。（神秀为代表人物）<br>
        6.经
        ：经字当径字解，比喻修行的一条路径。<br>
        7.此经年代约当我周穆王九年时，佛陀於中印度舍卫城南边的给孤独园说<br>
        法。<br>
        8.本经为姚秦时之三藏法师鸠摩罗什译。<br>
        9.三藏是指经藏（佛所说的教法典籍）、律藏（戒律典籍）、论藏（所说<br>
        的法相问答，及佛弟子或佛灭後，诸菩萨所解释的经义，与辩论法相的<br>
        典籍）。<br>
        10.佛讲这本经，是说如来的心法。以断疑生信为主，以离相为宗，以无住<br>
        为体。真空之妙，并不在言语行迹间，实不得已而言之也。所以经旨宏<br>
        深，颇难了悟。倘若诵经之人，不知道经解；看经之人，不知道佛言，<br>
        就是烂熟经文，也是茫无所得，更何能谈到以心传心，见性成佛的道理<br>
        呢？<br>
        11.惠能大师云：一念愚即般若绝，一念智即般若生。<br>
        12.全部金刚经，共分三十二分，是梁昭明太子所分的。古藏真经，并无此<br>
        界分。<br>
        <br>
        </p>
        <p>二、金刚经开始<br>
        　───────　<br>
        　法会因由分第一　<br>
        　───────　<br>
        如是我闻。一时佛在舍卫国只树给孤独园。与大比丘众、千二百五十人<br>
        俱。尔时，释尊食时，著衣持钵，入舍卫大城乞食。於其城中次第乞已<br>
        ，还至本处。饭食讫，收衣钵，洗足已，敷座而坐。
        </p>
        <p>　───────　<br>
        　善现启请分第二　<br>
        　───────　<br>
        时长老须菩提，在大众中，即从座起偏袒右肩，右膝著地，合掌恭敬而<br>
        白佛言：希有世尊，如来善护念诸菩萨，善付嘱诸菩萨。世尊，善男子<br>
        善女人，发阿耨多罗三藐三菩提心，应云何住，云何降伏其心？佛言：<br>
        善哉善哉。须菩提，如汝所说，如来善护念诸菩萨，善付嘱诸菩萨。汝<br>
        今谛听，当为汝说。善男子善女人，发阿耨多罗三藐三菩提心，应如是<br>
        住，如是降伏其心。唯然，世尊，愿乐欲闻。
        </p>
        <p>　───────　<br>
        　大乘正宗分第三　<br>
        　───────　<br>
        佛告须菩提：诸菩萨摩诃萨，应如是降伏其心。所有一切众生之类，若<br>
        卵生、若胎生、若湿生、若化生、若有色、若无色、若有想、若无想、<br>
        若非有想、非无想，我皆令入无余涅盘而灭度之。如是灭度无量无数无<br>
        边众生，实无众生得灭度者。何以故，须菩提，若菩萨有我相人相众生<br>
        相寿者相，即非菩萨。 </p>
        <p>　───────　<br>
        　妙行无住分第四　<br>
        　───────　<br>
        复次，须菩提！菩萨於法，应无所住，行於布施。所谓不住色布施，不<br>
        住声香味触法布施。须菩提，菩萨应如是布施，不住於相。何以故？若<br>
        菩萨不住相布施，其福德不可思量。须菩提，於意云何，东方虚空，可<br>
        思量不？不也，释尊。须菩提，南西北方，四维上下虚空，可思量不？<br>
        不也，释尊。须菩提，菩萨无住相布施，福德亦复如是不可思量。须<br>
        菩提，菩萨但应如所教住。 </p>
        <p>　───────　<br>
        　如理实见分第五　<br>
        　───────　<br>
        须菩提，於意云何，可以身相见如来不？不也，释尊，不可以身相得见<br>
        如来。何以故，如来所说身相，即非身相。佛告须菩提，凡所有相皆是<br>
        虚妄，若见诸相非相，则见如来。 </p>
        <p>　───────　<br>
        　正信希有分第六　<br>
        　───────　<br>
        须菩提白佛言：释尊，颇有众生，得闻如是言说章句，生实信不？佛告<br>
        须菩提，莫做是说。如来灭後，後五百岁，有持戒修福者，於此章句，<br>
        能生信心，以此为实。当知是人，不於一佛二佛三四五佛而种善根，已<br>
        於无量千万佛所，种诸善根。闻是章句，乃至一念生净信者，须菩提，<br>
        如来悉知悉见，是诸众生，得如是无量福德。何以故？是诸众生，无复<br>
        我相人相众生相寿者相，无法相，亦无非法相。何以故？是诸众生，若<br>
        心取相，则为著我人众生寿者。若取法相，即著我人众生寿者。何以故<br>
        ？若取非法相，即著我人众生寿者。是故，不应取法，不应取非法。以<br>
        是义故，如来常说，汝等比丘，知我说法如筏喻者。法尚应舍，何况非<br>
        法。 </p>
        <p>　───────　<br>
        　无得无说分第七　<br>
        　───────　<br>
        须菩提，於意云何。如来得阿耨多罗三藐三菩提耶？如来有所说法耶？<br>
        须菩提言：如我解佛所说义，无有定法，名阿耨多罗三藐三菩提。亦无<br>
        有定法，如来可说。何以故？如来所说法，皆不可取，不可说，非法，<br>
        非非法。所以者何，一切圣贤，皆以无为法，而有差别。
        </p>
        <p>　───────　<br>
        　依法出生分第八　<br>
        　───────　<br>
        须菩提，於意云何。若人满三千大千世界七宝，以用布施，是人所得福<br>
        德，宁为多不？须菩提言：甚多，释尊，何以故？是福德，即非福德性<br>
        ，是故如来说福德多。若复有人，於此经中受持，乃至四句偈等，为他<br>
        人说，其福胜彼。何以故？须菩提，一切诸佛，及诸佛阿耨多罗三藐三<br>
        菩提法，皆从此经出。须菩提，所谓佛法者，即非佛法。
        </p>
        <p>　───────　<br>
        　一相无相分第九　<br>
        　───────　<br>
        须菩提，於意云何。须陀洹能作是念，我得须陀洹果不。须菩提言：不<br>
        也，世尊。何以故。须陀洹名为入流，而无所入，不入色声香味触法，<br>
        是名须陀洹。须菩提，於意云何。斯陀含能作是念，我得斯陀含果不。<br>
        须菩提言：不也，世尊。何以故。斯陀含名一往来，而实无往来，是名<br>
        斯陀含。须菩提，於意云何。阿那含能作是念，我得阿那含果不。须菩<br>
        提言：不也，世尊。何以故。阿那含名为不来，而实无不来，是故名阿<br>
        那含。须菩提，於意云何。阿罗汉能作是念，我得阿罗汉道不。须菩提<br>
        言：不也，世尊。何以故。实无有法名阿罗汉。世尊若阿罗汉作是念，<br>
        我得阿罗汉道。即著我人众生寿者。世尊，佛说我得无诤三昧，人中最<br>
        为第一，是第一离欲阿罗汉。世尊，我不作是念，我是离欲阿罗汉。世<br>
        尊，我若作是念，我得阿罗汉道，世尊则不说须菩提是乐阿兰那行者。<br>
        以须菩提实无所行，而名须菩提是乐阿兰那行。
        </p>
        <p>　───────　<br>
        　庄严净土分第十　<br>
        　───────　<br>
        佛告须菩提，於意云何，如来昔在然灯佛所，於法有所得不？不也，世<br>
        尊。如来在然灯佛所，於法实无所得。须菩提，於意云何，菩萨庄严佛<br>
        土不？不也，世尊。何以故。庄严佛土者，即非庄严，是名庄严。是故<br>
        须菩提，诸菩萨摩诃萨，应如是生清净心，不应住色生心，不应住声香<br>
        味触法生心，应无所住而生其心。须菩提，譬如有人，身如须弥山王，<br>
        於意云何，是身为大不？须菩提言，甚大，世尊。何以故，佛说非身，<br>
        是名大身。 </p>
        <p>　────────　<br>
        　无为福胜分第十一　<br>
        　────────　<br>
        须菩提，如恒河中所所沙数，如是沙等恒河，於意云何，是诸恒河沙，<br>
        宁为多不？须菩提言，甚多，世尊。但诸恒河，尚多无数，何况其沙。<br>
        须菩提，我今实言告汝，若有善男子善女人，以七宝满尔所恒河沙数三<br>
        千大千世界，以用布施，得福多不？须菩提言，甚多，世尊。佛告须菩<br>
        提，若善男子善女人於此经中，乃至受持四句偈等，为他人说，而此福<br>
        德胜前福德。 </p>
        <p>　────────　<br>
        　尊重正教分第十二　<br>
        　────────　<br>
        复次，须菩提，随说是经，乃至四句偈等，当知此处，一切世间天人阿<br>
        修罗，皆应供养如佛塔庙，何况有人，尽能受持读诵。须菩提，当知是<br>
        人，成就最上第一希有之法。若是经典所在之处，则为有佛，若尊重弟<br>
        子。 </p>
        <p>　────────　<br>
        　如法受持分第十三　<br>
        　────────　<br>
        尔时须菩提白佛言，世尊，当何名此经，我等云何奉持。佛告须菩提，<br>
        是经名为金刚般若波罗蜜，以是名字，汝当奉持。所以者何。须菩提，<br>
        佛说般若波罗蜜，即非般若波罗蜜，是名般若波罗蜜。须菩提於意云何<br>
        ，如来有所说法不？须菩提白佛言，世尊，如来无所说。须菩提，於意<br>
        云何，三千大千世界，所有微尘，是为多不？须菩提言，甚多，世尊。<br>
        须菩提，诸微尘，如来说非微尘，是名微尘。如来说世界，非世界，是<br>
        名世界。须菩提，於意云何，可以三十二相见如来不？不也，世尊，不<br>
        可以三十二相得见如来，何以故，如来说三十二相，即是非相，是名三<br>
        十二相。须菩提，若有善男子善女人，以恒河沙等身命布施，若复有人<br>
        ，於此经中，乃至受持四句偈等，为他人说，其福甚多。
        </p>
        <p>　────────　<br>
        　离相寂灭分第十四　<br>
        　────────　<br>
        尔时须菩提闻说是经，深解义趣，涕泪悲泣，而白佛言，希有世尊，佛<br>
        说如是甚深经典，我从昔来所得慧眼，未曾得闻如是之经。世尊，若复<br>
        有人得闻是经，信心清净，则生实相，当知是人成就第一希有功德。世<br>
        尊，是实相者，即是非相，是故如来说名实相。世尊，我今得闻如是经<br>
        典，信解受持，不足为难。若当来世，後五百岁，其有众生得闻是经，<br>
        信解受持，是人则为第一希有。何以故。此人无我相、人相、众生<br>
        相、寿者相。所以者何。我相即是非相，人相众生相寿者相，即是非<br>
        相。何以故。离一切诸相，则名诸佛。佛告须菩提，如是如是。若复有<br>
        人得闻是经，不惊不怖不畏，当知是人，甚为希有。何以故。须菩提，<br>
        如来说第一波罗蜜，即非第一波罗蜜，是名第一波罗蜜。须菩提，忍辱<br>
        波罗蜜，如来说非忍辱波罗蜜，何以故。须菩提，如<br>
        我昔为歌利王割截身体，我於尔时，无我相、无人相、无众生相、无寿<br>
        者相。何以故。我於往昔节节支解时，若有我相人相众生相寿者相，应<br>
        生瞠恨。须菩提，又念过去，於五百世作忍辱仙人，於尔所世，无我相<br>
        、无人相、无众生相、无寿者相。是故须菩提，菩萨应离一切相，发阿<br>
        耨多罗三藐三菩提心，不应住色生心，不应住声香味触法生心，应生无<br>
        所住心。若心有住，则为非住。是故佛说菩萨心，不应住色布施。须菩<br>
        提，菩萨为利益一切众生故，应如是布施。如来说一切诸相，即是非相<br>
        ，又说一切众生，即非众生。须菩提，如来是真语者，实语者，如语者<br>
        ，不诳语者，不异语者。须菩提，如来所得法，此法无实无虚。须菩萨<br>
        ，若菩萨心住於法而行布施，如人入　，则无所见。若菩萨心不住法而<br>
        行布施，如人有目，日光明照，见种种色。须菩提，当来之世，若有善<br>
        男子善女人，能於此经受持读诵，则为如来以佛智慧，悉知是人，悉见<br>
        是人，皆得成就无量无边功德。 </p>
        <p>　────────　<br>
        　持经功德分第十五　<br>
        　────────　<br>
        须菩提，若有善男子善女人，初日分，以恒河沙等身布施；中日分，复<br>
        以恒河沙等身布施；後日分，亦以恒河沙等身布施。如是无量百千万亿<br>
        劫以身布施。若复有人闻此经典，信心不逆，其福胜彼，何况书写受持<br>
        读诵，为人解说。须菩提，以要言之，是经有不可思议、不可称量、无<br>
        边功德，如来为发大乘者说，为发最上乘者说。若有人能受持读诵，广<br>
        为人说，如来悉知是人，悉见是人，皆得成就不可量、不可称、无有边<br>
        ，不可思议功德。如是人等，则为荷担如来阿耨多罗三藐三菩提。何以<br>
        故。须菩提，若乐小法者，著我见人见众生见寿者见，则於此经，不能<br>
        听受读诵，为人解说。须菩提，在在处处，若有此经，一切世间天人阿<br>
        修罗，所应供养。当知此处则为是塔，皆应恭敬作礼围绕，以诸华香而<br>
        散其处。 </p>
        <p>　────────　<br>
        　能净业障分第十六　<br>
        　────────　<br>
        复次，须菩提，若善男子善女人受持读诵此经，若为人轻贱，是人先<br>
        世罪业，应堕恶道，以今世人轻贱故，先世罪业，则为消灭，当得阿耨<br>
        多罗三藐三菩提。须菩提，我念过去无量无边阿僧只劫，於然灯佛前，<br>
        得值八百四千万亿那由他诸佛，悉皆供养承事，无空过者。若复有人，<br>
        於後末世能受持读诵此经，所得功德，於我所供养诸佛功德，百分不及<br>
        一，千万亿分，乃至算数譬喻所不能及。须菩提，若善男子善女人，<br>
        於後末世，有受持读诵此经。所得功德，我若具说者，或有人闻，心则<br>
        狂乱狐疑不信。须菩提，当知是经义不可思议，果报亦不可思议。
        </p>
        <p>　────────　<br>
        　究竟无我分第十七　<br>
        　────────　<br>
        尔时须菩提白佛言，世尊，善男子善女人发阿耨多罗三藐三菩提心，云<br>
        何应住，云何降伏其心。佛告须菩提，善男子善女人发阿耨多罗三藐三<br>
        菩提心者，当生如是心，我应灭度一切众生，灭度一切众生已，而无有<br>
        一众生实灭度者。何以故。须菩提，若菩萨有我相人相众生相寿者相，<br>
        则非菩萨。所以者何。须菩提，实无有法，发阿耨多罗三藐三菩提心者<br>
        。须菩提，於意云何，如来於然灯佛所，有法得阿耨三藐三菩提不。不<br>
        也，世尊，如我解佛所说义，佛於然灯佛所，无有法得阿耨三藐三菩提<br>
        。佛言，如是如是，须菩提，实无有法，如来得阿耨三藐三菩提。须菩<br>
        提，若有法得阿耨三藐三菩提者，然灯佛则不与我受记，汝於来世当得<br>
        作佛，号释迦牟尼。以实无有法，得阿耨多罗三藐三菩提，是故然灯佛<br>
        与我授记，作是言，汝於来世当得作佛，号释迦牟尼。何以故。如来者<br>
        ，即诸法如义。若有人言如来得阿耨三藐三菩提，须菩提，实无有法、<br>
        佛得阿耨三藐三菩提。须菩提，如来所得阿耨三藐三菩提，於是中无实<br>
        无虚，是故如来说一切法皆是佛法。须菩提，所言一切法者，即非一切<br>
        法，是故名一切法。须菩提，譬如人身长大。须菩提言，世尊，如来说<br>
        人身长大，则为非大身，是名大身。须菩提，菩萨亦如是，若作是言，<br>
        我当灭度无量众生，则不名菩萨。何以故。须菩提，实无有法，名为菩<br>
        萨，是故佛说一切法，无我无人无众生无寿者。须菩提，若菩萨作是言<br>
        ，我当庄严佛土，是不名菩萨。何以故。如来说庄严佛土者，即非庄严<br>
        ，是名庄严。须菩提，若菩萨通达无我法者，如来说名真是菩萨。
        </p>
        <p>　────────　<br>
        　一体同观分第十八　<br>
        　────────　<br>
        须菩提，於意云何，如来有肉眼不。如是，世尊，如来有肉眼。须菩提<br>
        於意云何，如来有天眼不。如是，世尊，如来有天眼。须菩提，於意云<br>
        何，如来有慧眼不。如是，世尊，如来有慧眼。须菩提，於意云何，如<br>
        来有法眼不。如是，世尊，如来有法眼。须菩提，於意云何，如来有佛<br>
        眼不。如是，世尊，如来有佛眼。须菩提，於意云何，如恒河中所有沙<br>
        ，佛说是沙不。如是，世尊，如来说是沙。须菩提，於意云何，如一恒<br>
        河中所有沙，有如是沙等恒河，是诸恒河所有沙数佛世界，如是，宁为<br>
        多不。甚多，世尊。佛告须菩提，尔所国土中，所有众生若干种心，如<br>
        来悉知。何以故。如来说诸心皆为非心，是名为心。所以者何。须菩提<br>
        ，过去心不可得，现在心不可得，未来心不可得。
        </p>
        <p>　────────　<br>
        　法界通分分第十九　<br>
        　────────　<br>
        须菩提，於意云何，若有人满三千大千世界七宝，以用布施，是人以是<br>
        因缘，得福多不。如是，世尊，此人以是因缘，得福甚多。须菩提，若<br>
        福德有实，如来不说得福德多，以福德无故，如来说得福德多。
        </p>
        <p>　────────　<br>
        　离色离相分第二十　<br>
        　────────　<br>
        须菩提，於意云何，佛可以具足色身见不。不也，世尊，如来不应以具<br>
        足色身见。何以故。如来说具足色身，即非具足色身，是名具足色身。<br>
        须菩提，於意云何，如来可以具足诸相见不。不也，世尊，如来不应以<br>
        具足诸相见。何以故。如来说，诸相具足，即非具足，是名诸相具足。
        </p>
        <p>　─────────　<br>
        　非说所说分第二十一　<br>
        　─────────　<br>
        须菩提，汝勿谓如来作是念，我当有所说法，莫作是念。何以故。若人<br>
        言，如来有所说法，即为谤佛，不能解我所说故。须菩提，说法者，无<br>
        法可说，是名说法。尔时慧命须菩提白佛言，世尊，颇有众生，於未来<br>
        世闻说是法，生信心不。佛言，须菩提，彼非众生，非不众生。何以故<br>
        。须菩提，众生众生者，如来说非众生，是名众生。
        </p>
        <p>　─────────　<br>
        　无法可得分第二十二　<br>
        　─────────　<br>
        须菩提白佛言，世尊，佛得阿耨多罗三藐三菩提，为无所得耶。佛言，<br>
        如是如是。须菩提，我於阿耨多罗三藐三菩提，乃至无有少法可得，是<br>
        名阿耨多罗三藐三菩提。<br>
        　─────────　<br>
        　净心行善分第二十三　<br>
        　─────────　<br>
        复次，须菩提，是法平等，无有高下，是名阿耨多罗三藐三菩提。以无<br>
        我无人无众生无寿者修一切善法，即得阿耨多罗三藐三菩提。须菩提，<br>
        所言善法者，如来说即非善法，是名善法。
        </p>
        <p>　─────────　<br>
        　福智无比分第二十四　<br>
        　─────────　<br>
        须菩提，若三千大千世界中，所有诸须弥山王，如是等七宝聚，有人持<br>
        用布施。若人以此般若波罗蜜经，乃至四句偈等，受持读诵，为他人说<br>
        ，於前福德，百分不及一，百千万亿分，乃至算数譬喻所不能及。
        </p>
        <p>　─────────　<br>
        　化无所化分第二十五　<br>
        　─────────　<br>
        须菩提，於意云何，汝等勿谓如来作是念，我当度众生。须菩提，莫作<br>
        是念。何以故，实无有众生如来度者。若有众生如来度者，如来则有我<br>
        人众生寿者。须菩提，如来说有我者，则非有我，而凡夫之人以为有我<br>
        。须菩提，凡夫者，如来说即非凡夫，是名凡夫。
        </p>
        <p>　─────────　<br>
        　法身非相分第二十六　<br>
        　─────────　<br>
        须菩提，於意云何，可以三十二相观如来不。须菩提言，如是如是，以<br>
        三十二相观如来。佛言，须菩提，若以三十二相观如来者，转轮圣王，<br>
        则是如来。须菩提白佛言，世尊，如我解佛所说义，不应以三十二相观<br>
        如来。尔时世尊而说偈言： </p>
        <p>若以色见我 以音声求我<br>
        是人行邪道 不能见如来 </p>
        <p>　─────────　<br>
        　无断无灭分第二十七　<br>
        　─────────　<br>
        须菩提，汝若作是念，如来不以具足相故，得阿耨多罗三藐三菩提。须<br>
        菩提，莫作是念，如来不以具足相故得阿耨多罗三藐三菩提。须菩提，<br>
        汝若作是念，发阿耨多罗三藐三菩提心者，说诸法断灭，莫作是念。何<br>
        以故。发阿耨多罗三藐三菩提心者，於法不说断灭相。
        </p>
        <p>　─────────　<br>
        　不受不贪分第二十八　<br>
        　─────────　<br>
        须菩提，若菩萨以满恒河沙等世界七宝，持用布施，若复有人，知一切<br>
        法无我，得成於忍，此菩萨胜前菩萨所得功德。何以故，须菩提，以诸<br>
        菩萨不受福德故。须菩提白佛言，世尊，云何菩萨不受福德。须菩提，<br>
        菩萨所作福德，不应贪著，是故说不受福德。
        </p>
        <p>　─────────　<br>
        　威仪寂净分第二十九　<br>
        　─────────　<br>
        须菩提，若有人言，如来若来若去，若坐若卧，是人不解我所说义。何<br>
        以故。如来者，无所从来，亦无所去，故名如来。
        </p>
        <p>　────────　<br>
        　一合理相分第三十　<br>
        　────────　<br>
        须菩提，若善男子善女人，以三千大千世界碎为微尘，於意云何，是微<br>
        尘众，宁为多不。须菩提言，甚多，世尊。何以故。若是微尘众实有者<br>
        ，佛则不说是微尘众。所以者何。佛说微尘众，即非微尘众，是名微尘<br>
        众。世尊，如来所说三千大千世界，即非世界，是名世界。何以故。若<br>
        世界实有者，则是一合相。如来说一合相，即非一合相，是名一合相。<br>
        须菩提，一合相者，则是不可说，但凡夫之人贪著其事。
        </p>
        <p>　─────────　<br>
        　知见不分分第三十一　<br>
        　─────────　<br>
        须菩提，若人言，佛说我见人见众生见寿者见，须菩提，於意云何，是<br>
        人解我说义不。不也，世尊，是人不解如来所说义。何以故。世尊说我<br>
        见人见众生见寿者见，即非我见人见众生见寿者见，是名我见人见众生<br>
        见寿者见。须菩提，发阿耨多罗三藐三菩提心者，於一切法，应如是知<br>
        ，如是见，如是信解，不生法相。须菩提，所言法相者，如来说即非法<br>
        相，是名法相。 </p>
        <p>　─────────　<br>
        　应化非真分第三十二　<br>
        　─────────　<br>
        须菩提，若有人以满无量阿僧只世界七宝，持用布施，若有善男子善女<br>
        人，发菩提心者，持於此经，乃至四句偈等，受持读诵，为人演说，其<br>
        福胜彼。云何为人演说。不取於相，如如不动。何以故。<br>
        一切有为法 如梦幻泡影<br>
        如露亦如电 应作如是观<br>
        佛说是经已，长老须菩提，及诸比丘、比丘尼、优婆塞、优婆夷，一切<br>
        世间，天人阿修罗，闻佛所说，皆大欢喜，信受奉行。<br>
        <br>
        </p>
        <p>────金刚经全文结束────<br>
        <br>
        </p>
        <p>後语<br>
        1.经文的标点符号，我以尽量不予大量修改、不变动原文原意情况下，曾<br>
        稍做更动。<br>
        2.每分打完，皆曾做校对，唯都只以一人之力，若有疏漏处，尚请各位大<br>
        德，不吝指正，功德无量。<br>
        3.本文无版权问题，欢迎多多传布，共修善缘。<br>
        </p>
        <p>凡夫 谨识於<br>
        83.9.3<br>
        校对者: gamblers.bbs
        </td>
    </tr>
</table>
</center></div>
</body>
</html>
