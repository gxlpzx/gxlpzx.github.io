<html>

<head>
<meta http-equiv="Content-Type"
content="text/html; charset=utf-8">
<meta name="GENERATOR" content="Microsoft FrontPage Express 2.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><font size="6"><strong>维摩诘所说经</strong></font></p>
<div align="center"><center>

<table border="1">
    <tr>
        <td width="100%">如是我闻，一时佛在毗耶离，庵罗树园，与大比丘众八千人俱，菩萨三万二千，众所知识。<br>
        大智本行，皆悉戍就，诸佛威神之所建立，为护法城，受持正法，能师子吼，名闻十方，众<br>
        人不请，友而安之，绍隆三宝，能使不绝，降伏魔怨，制诸外道，悉已清净，永离盖缠，心<br>
        常安住无碍解脱，念定总持，辩才不断，布施持戒，忍辱精进，禅定智慧，及方便力，无不<br>
        具足，逮无所得，不起法忍，已能随顺转不退轮，善解法相，知众生根，盖诸大众，得无所<br>
        畏，功德智慧，以修其心，相好严身，色像第一，舍诸世间所有号饰好，名称高远，逾於须<br>
        弥，深信坚固，犹若金刚，法宝普照，而雨甘露，於众言音，微妙第一，深入缘起，断诸邪<br>
        见，有无二边，无复馀习，演法无畏，犹师子吼，其所讲说，乃如雷震，无有量，已过量，<br>
        集众法宝，如海导师，了达诸法深妙之义，善知众生往来所趣，及心所行，近无等等佛自在<br>
        慧，十力无畏，十八不共，关闭一切诸恶趣门，而生五道以现其身，为大医王，善疗众病，<br>
        应病与药，令得服行，无量功德皆成就，无量佛土皆严净，其见闻者，无不蒙益，诸有所作<br>
        ，亦不唐捐，如是一切功德，皆悉具足，其名曰：等观菩萨、不等观菩萨、等不等观菩萨、<br>
        定自在王菩萨、法自在王菩萨、法相菩萨、光相菩萨、光严菩萨、大严菩萨、宝积菩萨、辩<br>
        积菩萨、宝手菩萨、宝印菩萨、常举手菩萨、常下手菩萨、常惨菩萨、喜根菩萨、喜王菩萨<br>
        、辩音菩萨、虚空藏菩萨、执宝炬菩萨、宝勇菩萨、宝见菩萨、帝网菩萨、明网菩萨、无缘<br>
        观菩萨、慧积菩萨、宝胜菩萨、天王菩萨、坏魔菩萨、电德菩萨、自在王菩萨、功德相严菩<br>
        萨、师子吼菩萨、雷音菩萨、山相击音菩萨、香象菩萨、白香象菩萨、常精进菩萨、不休息<br>
        菩萨、妙生菩萨、华严菩萨、观世音菩萨、得大势菩萨、梵网菩萨、宝杖菩萨、无胜菩萨、<br>
        严土菩萨、金髻菩萨、珠髻菩萨、弥勒菩萨、文殊师利法王子菩萨，如是等三万二千人，复<br>
        有万梵天王尸弃等，从馀四天下，来诣佛所，而为听法，复有万二千天帝，亦从馀四天下，<br>
        来在会坐，并馀大威力诸天、龙神、夜叉、乾闼婆、阿修罗、迦楼罗、紧那罗、摩喉罗伽等<br>
        ，悉来会坐。诸比丘、比丘尼、优婆塞、优婆夷，俱来会坐。彼时佛与无量百千之众，恭敬<br>
        围绕，而为说法。譬如须弥山王，显於大海，安处众宝师子之座，蔽於一切诸来大众。尔时<br>
        毗耶离城，有长者子，名曰宝积，与五百长者子，俱持七宝盖，来诣佛所，头面礼足，各以<br>
        其盖，共供养佛，佛之威神，令诸宝盖合成一盖，遍覆三千大千世界。而此世界广长之相，<br>
        悉於中现，又此三千大千世界诸须弥山，雪山，目真邻陀山，摩诃目真邻陀山，香山，黑山<br>
        ，铁围山，大铁围山，大海江河，川流泉源，及日月星辰，天宫龙宫，诸尊神宫，悉现於宝<br>
        盖中，又十方诸佛，诸佛说法，亦现於宝盖中。尔时一切大众，睹佛神力，叹未曾有，合掌<br>
        礼佛，瞻仰尊颜，目不暂舍。长者子宝积，即於佛前，以偈颂曰：目净修广如青莲，心净已<br>
        度诸禅定，久积净业称无量，导众以寂故稽首，既见大圣以神变，普现十方无量土，其中诸<br>
        佛演说法，於是一切悉见闻，法王法力超群生，常以法财施一切，善能分别诸法相，於第一<br>
        义而不动，已於诸法得自在，是故稽首此法王，说法不有亦不无，以因缘故诸法生，无我无<br>
        造无受者，善恶之业亦不亡，始在佛树力降魔，得甘露灭觉道成，已无心意无受行，而悉摧<br>
        伏诸外道，三转法轮於大千，其轮本来常清净，天人得道此为证，三宝於是现世间，以斯妙<br>
        法济群生，一受不退常寂然，度老病死大医王，当礼法海德无边，毁誉不动如须弥，於善不<br>
        善等以慈，心行平等如虚空，熟闻人宝不敬承，今奉世尊此微盖，於中现我三千界，诸天龙<br>
        神所居宫，乾闼婆等及夜叉，悉见世间诸所有，十力哀现是化变，众睹希有皆叹佛，今我稽<br>
        首三界尊，大圣法王众所归，净心观佛靡不欣，各见世尊在其前，斯则神力不共法，佛以一<br>
        音演说法，众生随类各得解，皆谓世尊同其语，斯则神力不共法，佛以一音演说法，众生各<br>
        各随所解，普得受行获其利，斯则神力不共法，佛以一音演说法，或有恐畏或欢喜，或生厌<br>
        离或断疑，斯则神力不共法，稽首十力大精进，稽首以得无所畏，稽首住於不共法，稽首一<br>
        切大导师，稽首能断众结缚，稽首已到於彼岸，稽首能度诸世间，稽首永离生死道，悉知众<br>
        生来去相，善於诸法得解脱，不着世间如莲华，常善入於空寂行，达诸法相无挂碍，稽首如<br>
        空无所依。<br>
        尔时长者子宝积，说此偈已，白佛言：世尊，是五百长者子，皆已发阿耨多罗三藐三菩提心<br>
        ，愿闻得佛国土清净，唯愿世尊说诸菩萨净土之行。佛言善哉宝积，乃能为诸菩萨，问於如<br>
        来净土之行，谛听谛听，善思念之，当为汝说。於是宝积及五百长者子，受教而听。佛言宝<br>
        积，众生之类，是菩萨佛土，所以者何，菩萨随所化众生而取佛土，随所调伏众生而取佛土<br>
        ，随诸众生应以何国入佛智慧而取佛土，随诸众生应以何国起菩萨根而取佛土。菩萨取於净<br>
        国，皆为饶益诸众生故。譬如有人欲於空地造立宫室，随意无碍，若於虚空，终不能成。菩<br>
        萨如是，为成就众生故，愿取佛国，愿取佛国者，非於空也。宝积当知，直心是菩萨净土，<br>
        菩萨成佛时，不谄众生来生其国。深心是菩萨净土，菩萨成佛时，具足功德众生来生其国。<br>
        菩提心是菩萨净土，菩萨成佛时，大乘众生来生其国。布施是菩萨净土，菩萨成佛时，一切<br>
        能舍众生来生其国。持戒是菩萨净土，菩萨成佛时，行十善道满愿众生来生其国。忍辱是菩<br>
        萨净土，菩萨成佛时，三十二相庄严众生来生其国。精进是菩萨净土，菩萨成佛时，勤修一<br>
        切功德众生来生其国。禅定是菩萨净土，菩萨成佛时，摄心不乱众生来生其国。智慧是菩萨<br>
        净土，菩萨成佛时，正定众生来生其国。四无量心是菩萨净土，菩萨成佛时，成就慈悲喜舍<br>
        众生来生其国。四摄法是菩萨净土，菩萨成佛时，解脱所摄众生来生其国。方便是菩萨净土<br>
        ，菩萨成佛时，於一切法方便无碍众生来生其国。三十七道品是菩萨净土，菩萨成佛时，念<br>
        处正勤神足根力觉道众生来生其国。回向心是菩萨净土，菩萨成佛时，得一切具足功德国土<br>
        。说除八难是菩萨净土，菩萨成佛时，国土无有三恶八难。自守戒行，不讥彼阙，是菩萨净<br>
        土，菩萨成佛时，国土无有犯禁之名。十善是菩萨净土，菩萨成佛时，命不中夭，大富梵行<br>
        ，所言诚谛，常以软语，眷属不离，善和诤讼，言必饶益，不嫉不恚，正见众生来生其国。<br>
        如是宝积，菩萨随其直心，则能发行，随其发行，则得深心，随其深心，则意调伏，随其调<br>
        伏，则如说行，随如说行，则能回向，随其回向，则有方便，随其方便，则成就众生，随成<br>
        就众生，则佛土净，随佛土净，则说法净，随说法净，则智慧净，随智慧净，则其心净，随<br>
        其心净，则一切功德净，是故宝积，若菩萨欲得净土，当净其心，随其心净，则佛土净。尔<br>
        时，舍利弗，承佛威神作是念，若菩萨心净则佛土净者，我世尊本为菩萨时，意岂不净，而<br>
        是佛土不净若此，佛知其念，即告之言，於意云何，日月岂不净耶，而盲者不见，对曰，不<br>
        也，世尊，是盲者过，非日月咎。舍利弗，众生罪故，不见如来国土严净，非如来咎。我此<br>
        土净，而汝不见，尔时螺髻梵王语舍利弗，勿作是念，谓此佛土以为不净。所以者何，我见<br>
        释迦牟尼佛土清净。譬如自在天宫。舍利弗言，我见此土，邱陵坑坎，荆棘沙砾，土石诸山<br>
        ，秽恶充满。螺髻梵王言，仁者心有高下，不依佛慧，故见此土为不净耳。舍利弗，菩萨於<br>
        一切众生悉皆平等，深心清净，依佛智慧，则能见此佛土清净，於是佛以足指按地，即时三<br>
        千大千世界，若干百千珍宝严饰，譬如宝庄严佛，无量功德宝庄严土，一切大众，叹未曾有<br>
        ，而皆自见坐宝莲华。佛告舍利弗，我佛国土常敬净若此，为欲度斯下劣人故，示是众恶不<br>
        净土耳。譬如诸天，共宝器食，随其福德，饭色有异。如是舍利弗，若人心净，便见此土功<br>
        德庄严。当佛现此佛土严净之时，宝积所将五百长者子，皆得无生法忍。八万四千人，皆发<br>
        阿耨多罗三藐三菩提心。佛摄神足，於是世界还复如故。求声闻乘者，三万二千诸天及人，<br>
        知有为法皆悉无常。远尘离垢，得法眼净，八千比丘，不受诸法，漏尽意解。<br>
        <br>
        <p>尔时毗耶离大城中有长者，名维摩诘，已曾供养无量诸佛，深殖善本，得无生忍，辩才无碍<br>
        ，游戏神通，逮诸总持，获无所畏，降魔劳怨，入深法门，善於智度，通达方便。大愿成就<br>
        ，明了众生心之所趣，又能分别诸根利钝，久於佛道心已纯淑，决定大乘诸有所作，能善思<br>
        量，住佛威仪，心如大海，诸佛咨嗟，弟子释梵世主所敬，欲度人故，以善方便居毗耶离。<br>
        资财无量，摄诸贫民；奉戒清净，摄诸毁禁；以忍调行，摄诸恚怒；以大精进，摄诸懈怠；<br>
        一心禅寂，摄诸乱意；以决定慧，摄诸无智；虽为白衣奉持沙门清净律行；虽处居家不着三<br>
        界；示有妻子，常修梵行；现有眷属，常乐远离；虽服宝饰，而以相好严身，虽复饮食，而<br>
        以禅悦为味；若至博奕戏处，则以度人；受诸异道，不毁正信；虽明世典常乐佛法；一切见<br>
        敬，为供养中最。执持正法，摄诸长幼，一切治生谐偶，虽获俗利，不以喜悦，游诸四衢，<br>
        饶益众生，入治正法，救护一切，入讲论处，导以大乘，入诸学堂，诱开童蒙，入诸淫舍，<br>
        示欲之过，入诸酒肆，能立其志。若在长者，长者中尊，为说正法。若在居士，居士中尊，<br>
        断其贪着。若在刹利，刹利中尊，教以忍辱。若在婆罗门，婆罗门中尊，除其我慢。若在大<br>
        臣，大臣中尊，教以正法。若在王子，王子中尊，示以忠孝。若在内官，内官中尊，化正宫<br>
        女。若在庶民，庶民中尊，令兴福力。若在梵天，梵天中尊，诲以胜慧。若在帝释，帝释中<br>
        尊，示现无常。若在护世，护世中尊，护诸众生。长者维摩诘，以如是等无量方便，饶益众<br>
        生，其以方便现身有疾，以其疾故，国王大臣，长者居士，婆罗门等，及诸王子。并馀官属<br>
        ，无数千人，皆往问疾。其往者，维摩诘因以身疾，广为说法，诸仁者：是身无常，无强无<br>
        力无坚，速朽之法，不可信也，为苦为恼，众病所集。诸仁者，如此身，明智者所不怙。是<br>
        身如聚沫，不可撮摩。是身如泡，不可久立。是身如焰，从渴爱生。是身如芭蕉，中无有坚<br>
        。是身如幻，从颠倒起。是身如梦，为虚妄见。是身如影，从业缘现。是身如响，属诸因缘<br>
        。是身如浮云，须臾变灭。是身如电，念念不住。是身无主，为如地。是身无我，为如火。<br>
        是身无寿，为如风。是身无人，为如水。是身不实，四大为家。是身为空，离我我所。是身<br>
        无知，如草木瓦砾。是身无作，风力所转。是身不净，秽恶充满。是身为虚伪，虽假以澡浴<br>
        衣食，必归磨灭。是身为灾，百一病恼。是身如邱井，为老所逼。是身无定，为要当死。是<br>
        身如毒蛇，如怨贼，如空聚，阴界诸入所共合成。诸仁者，此可患厌，当乐佛身，所以者何<br>
        ？佛身者，即法身也，从无量功德智慧生，从戒、定、慧、解脱，解脱知见生。从慈悲喜舍<br>
        生，从三十七道品生，从止观生，从十力，四无所畏，十八不共法生。从断一切不善法，集<br>
        一切善法生。从真实生。从不放逸生。从如是无量清净法生如来身。诸仁者欲得佛身，断一<br>
        切众生病者，当发阿耨多罗三藐三菩提心。如是长者维摩诘，为问诸病者如应说法，令无数<br>
        千人，皆发阿耨多罗三藐三菩提心。<br>
        <br>
        </p>
        <p>尔时长者维摩诘，自念寝疾於床，世尊大慈宁不垂愍。佛知其意，即告舍利弗，汝行诣维摩<br>
        诘问疾。舍利弗白佛言，世尊，我不堪任诣彼问疾，所以者何，忆念我昔，曾於林中，宴坐<br>
        树下，时维摩诘来谓我言，唯，舍利弗，不必是坐，为宴坐也，夫宴坐者，不於三界现身意<br>
        是为宴坐，不起灭定而现诸威仪，是为宴坐，不舍道法而现凡夫事，是为宴坐，心不住内，<br>
        亦不在外，是为宴坐，坐於诸见不动。而修三十七品，是为宴坐，不断烦恼而入涅盘，是为<br>
        宴坐，若能如是坐者，佛所印可。时我，世尊，闻说是语，默然而止，不能加报。故我不任<br>
        诣彼问疾。佛告大目犍连，汝行诣维摩诘问疾。目连白佛言，世尊，我不堪任诣彼问疾，所<br>
        以者何，忆念我昔，入毗耶离大城，於里巷中，为诸居士说法，时维摩诘来谓我言，唯，大<br>
        目连，为白衣居士说法，不当如仁者所说，夫说法者，当如法说：法无众生，离众生垢故，<br>
        法无寿命，离生死故；法无有人，前後际断故；法常寂然，灭诸相故；法离於相，无所缘故<br>
        ；法无名字，言语断故；法无有说，离觉观故；法无形相，如虚空故；法无戏论，毕竟空故<br>
        ；法无我所，离我所故；法无分别，离诸识故；法无有比，无相待故；法不属因，不在缘故<br>
        ；法同法性，入诸法故；法随於如，无所随故；法住实际，诸边不动故；法不动摇，不依六<br>
        尘故；法无去来，常不住故；法顺空，随无相，应无作，法无好丑，法无增损，法无生灭，<br>
        法无所归，法过眼耳鼻舌身心，法无高下，法长住不动，法离一切观行，唯，大目连，法相<br>
        如是，岂可说乎。夫说法者，无说无示，其听法者，无闻无得，譬如幻士，为幻人说法，当<br>
        建是意而为说法，当了众生根有利钝，善於知见，无所挂碍。以大悲心，赞於大乘。念报佛<br>
        恩，不断说法，然後说法。维摩诘说是法时，八百居士，发阿耨多罗三藐三菩提心，我无此<br>
        辩，是故不任诣彼问疾。佛告大迦叶，汝行诣维摩诘问疾，迦叶白佛言，世尊，我不堪任诣<br>
        彼问疾，所以者何，忆念我昔，於贫里而行乞，时维摩诘来谓我言，唯，大迦叶有慈悲心而<br>
        不能普，舍豪富，从贫乞，迦叶，住平等法，应次行乞食，为不食故，应行乞食，为坏合相<br>
        故，应取抟食，为不受故，应受彼食，以空聚想，落於聚落，所见色与盲等，所闻声与响等<br>
        ，所嗅香与风等，所食味不分别，受诸触如智证，知诸法如幻相，无自性，无他性，本自不<br>
        然，今则无灭。迦叶，若能不舍八邪，入八解脱，以邪相入正法，以一食施一切，供养诸佛<br>
        ，及众贤圣，然後可食，如是食者，非有烦恼，非离烦恼，非入定意，非起定意，非住世间<br>
        ，非住涅盘，其有施者，无大福无小福，不为意不为损，是为正入佛道，不依声闻。迦叶，<br>
        若如是食为不空食人之施也。时我，世尊，闻说是语，得未曾有，即於一切菩萨，深起敬心<br>
        ，复作是念，斯有家名，辩才智慧乃能如是。其谁不发阿耨多罗三藐三菩提心。我从是来，<br>
        不复劝人以声闻辟支佛行，是故不任诣彼问疾。佛告须菩提，汝行诣维摩诘问疾，须菩提白<br>
        佛言，世尊，我不堪任诣彼问疾，所以者何，忆念我昔，入其舍从乞食，时维摩诘取我钵盛<br>
        满饭，谓我言，唯，须菩提，若能於食等者，诸法亦等，诸法等者，於食亦等，如是行乞，<br>
        乃可取食，若须菩提不断淫怒痴，亦不与俱，不坏於身，而随一相，不灭痴爱，起於解脱，<br>
        以五逆相，而得解脱，亦不解不缚，不见四谛，非不见谛，非得果，非不得果，非凡夫，非<br>
        离凡夫法，非圣人，非不圣人，虽成就一切法，而离诸法相，乃可取食。若须菩提，不见佛<br>
        ，不闻法，彼外道六师富兰那迦叶，末伽梨拘赊梨子，删　夜毗罗胝子，阿耆多翅舍钦婆罗<br>
        ，迦罗鸠驮迦旃延，尼楗陀若提子等，是汝之师，因其出家，彼师所堕，汝亦随堕，乃可取<br>
        食，若须菩提入诸邪见，不到彼岸，住於八难，不得无难，同於烦恼，离清净法，汝得无诤<br>
        三昧，一切众生亦得是定，其施汝者，不名福田，供养汝者，堕三恶道，为与众魔共一手，<br>
        作诸劳侣，汝与众魔，及诸尘劳，等无有异，於一切众生而有怨心，谤诸佛，毁於法，不入<br>
        众数，终不得灭度，汝若如是乃可取食，时我，世尊，闻此茫然，不识是何言，不知以何答<br>
        ，便置钵欲出其舍，维摩诘言，唯，须菩提，取钵勿惧，於意云何，如来所作化人，若以是<br>
        事诘，宁有惧否，我言不也，维摩诘言，一切诸法，如幻化相，汝今不应有所惧也，所以者<br>
        何，一切言说，不离是相，至於智者，不着文字，故无所惧，何以故，文字性离，无有文字<br>
        ，是则解脱，解脱相者，则诸法也，维摩诘说是法时，二百天子得法眼净，故我不任诣彼问<br>
        疾。佛告富楼那弥多罗尼子，汝行诣维摩诘问疾，富楼那白佛言，世尊，我不堪任诣彼问疾<br>
        ，所以者何，忆念我昔，於大林中，在一树下，为诸新学比丘说法，时维摩诘来谓我言，唯<br>
        ，富楼那，先当入定观此人心，然後说法，无以秽食置於宝器，当知是比丘心之所念，无以<br>
        琉璃同彼水精，汝不能知众生根源，无得发起以小乘法，彼自无疮，勿伤之也，欲行大道，<br>
        莫示小径，无以大海那於牛迹，无以日光等彼萤火，富楼那，此比丘久发大乘心，中忘此意<br>
        ，如何以小乘法而教导之，我观小乘智慧微浅，犹如盲人，不能分别一切众生根之利钝，时<br>
        维摩诘即入三昧，令此比丘自识宿命，曾於五百佛所殖众德本，回向阿耨多罗三藐三菩提，<br>
        即时豁然，还得本心，於是诸比丘，稽首维摩诘足，时维摩诘因为说法，於阿耨多罗三藐三<br>
        菩提不复退转，我念声闻不观人根，不应说法，是故不任诣彼问疾。佛告摩诃迦旃延，汝行<br>
        诣维摩诘问疾，迦旃延白佛言，世尊，我不堪任诣彼问疾，所以者何，忆念昔者，佛为诸比<br>
        丘略说法要，我即於後敷演其义，为无常义，苦义，空义，无我义，寂灭义，时维摩诘来谓<br>
        我言，唯，迦旃延，无以生灭心行说实相法，迦旃延，诸法毕竟不生不灭，是无常义，五受<br>
        阴洞达空无所起，是苦义，诸法究竟无所有，是空义，於我无我而不二，是无我义，法本不<br>
        然，今则无灭，是寂灭义，说是法时，彼诸比丘心得解脱，故我不任诣彼问疾。佛告阿那律<br>
        ，汝行诣维摩诘问疾，阿那律白佛言，世尊，我不堪任诣彼问疾，所以者何，忆念我昔，於<br>
        一处经行，时有梵王，名曰严净，与万梵俱，放净光明，来诣我所，稽首作礼问我言，几何<br>
        阿那律天眼所见，我即答言，仁者，吾见此释迦牟尼佛土，三千大千世界，如观掌中庵摩勒<br>
        果，时维摩诘来谓我言，唯，阿那律，天眼所见，为作相耶，无作相耶，假使作相，则与外<br>
        道五通等，若无作相即是无为，不应有见，世尊，我时默然，彼诸梵闻其言，得未曾有，即<br>
        为作礼而问曰，世孰有真天眼者，维摩诘言，有佛世尊，得真天眼，常在三昧，悉见诸佛国<br>
        ，不以二相，於是严净梵王，及其眷属五百梵天，皆发阿耨多罗三藐三菩提心，礼维摩诘足<br>
        已，忽然不现，故我不任诣彼问疾，佛告优波离，汝行诣维摩诘问疾，优波离白佛言，世尊<br>
        ，我不堪任诣彼问疾，所以者何，忆念昔者，有二比丘犯律行，以为耻，不敢问佛，来问我<br>
        言，唯，优波离，我等犯律，诚以为耻，不敢问佛，愿解疑悔，得免斯咎，我即为其如法解<br>
        说，时维摩诘来谓我言，唯，优波离，无重增此二比丘罪，当直除灭，勿扰齐心，所以者何<br>
        ，彼罪性不在内，不在外，不在中间，如佛所说，心垢故众生垢，心净故众生净，心亦不在<br>
        内，不在外，不在中间，如其心然，罪垢亦然，诸法亦然，不出於如，如优波离以心相得解<br>
        脱时，宁有垢否，我言不也，维摩诘言，一切众生心相无垢，亦复如是，唯，优波离，妄想<br>
        是垢，无妄想是净，颠倒是垢，无颠倒是净，取我是垢，不取我是净，优波离，一切法生灭<br>
        不住，如幻如电，诸法不相待，乃至一念不住，诸法皆妄见，如梦如焰，如水中月，如镜中<br>
        像，以妄想生，其知此者，是名奉律，其知此者，是名善解，於是二比丘言，上智哉，是优<br>
        波离，所不能及，持律之上而不能说，我答言，自舍如来，未有声闻及菩萨，能制其乐说之<br>
        辩，其智慧明达为若此也，时二比丘，疑悔即除，发阿耨多罗三藐三菩提心，作是愿言，令<br>
        一切众生皆得是辩，故我不任诣彼问疾。佛告罗侯罗，汝行诣维摩诘问疾，罗侯罗白佛言，<br>
        世尊，我不堪任诣彼问疾，所以者何，忆念昔时，毗耶离诸长者子，来诣我所，稽首作礼，<br>
        问我言，唯，罗侯罗，汝佛之子，舍转轮王位，出家为道，其出家者，有何等利，我即如法<br>
        ，为说出家功德之利，时维摩诘来谓我言，罗侯罗，不应说出家功德之利，所以者何，无利<br>
        无功德，是为出家，有为法者，可说有利有功德，夫出家者，为无为法，无为法中，无利无<br>
        功德，罗侯罗，夫出家者，无彼无此，亦无中间，离六十二见，处於涅盘，智者所受，圣所<br>
        行处，降伏众魔，度五道，净五眼，得五力，立五根，不恼於彼，离众杂恶，摧诸外道，超<br>
        越假名，出淤泥，无系着，无我所，无所受，无扰乱内怀，喜护彼意，随禅定，离众过，若<br>
        能如是，是真出家，於是维摩诘，语诸长者子，汝等於正法中宜共出家，所以者何，佛世难<br>
        值，诸长者子言，居士，我闻佛言，父母不听，不得出家，维摩诘言，然，汝等便发阿耨多<br>
        罗三藐三菩提心，是即出家，尔时三十二长者子，皆发阿耨多罗三藐三菩提心，故我不任诣<br>
        彼问疾。佛告阿难，汝行诣维摩诘问疾，阿难白佛言，我不堪任诣彼问疾，所以者何，忆念<br>
        昔时，世尊身小有疾，当用牛乳，我即持钵，诣大婆罗门家门下立，时维摩诘来谓我言，唯<br>
        ，阿难，何为晨朝持钵住此，我言居士，世尊身小有疾，当用牛乳，故来至此，维摩诘言，<br>
        止止，阿难，莫作是语，如来身者，金刚之体，诸恶已断，众善普会，当有何疾，当有何恼<br>
        ，默往，阿难，莫谤如来，莫使异人，闻此　言，无令大威德诸天，及他方净土诸来菩萨，<br>
        得闻斯语，阿难，转轮圣王以少福故，尚得无病，岂况如来无量福会，普胜者哉，行矣，阿<br>
        难，勿使我等，受斯耻也，外道梵志若闻此语，当作是念，何名为师，自疾不能救，而能救<br>
        诸疾人，可密速去，勿使人闻，当知，阿难，诸如来身，即是法身，非思欲身，佛为世尊，<br>
        过於三界，佛身无漏，诸漏已尽，佛身无为，不堕诸数，如此之身，当有何疾，时我，世尊<br>
        ，实怀惭愧，得无进佛而谬听耶，即闻空中声曰，阿难，如居士言，但为佛出五浊恶世，现<br>
        行斯法，度脱众生，行矣，阿难，取乳勿惭，世尊，维摩诘智慧辩才为若此也，是故不任诣<br>
        彼问疾，如是五百大弟子，各各向佛说其本缘，称述维摩诘所言，皆曰不任诣彼问疾。<br>
        <br>
        </p>
        <p>尔时佛告文殊师利，汝行诣维摩诘问疾，文殊师利白佛言，世尊，彼上人者，难为　对，深<br>
        达实相，善说法要，辩才无滞，智慧无碍，一切菩萨法式悉知，知佛秘藏，无不得入，降伏<br>
        众魔，游戏神通，其慧方便，皆已得度，虽然，当承佛圣旨，诣彼问疾，於是众中诸菩萨大<br>
        弟子，释梵四天王，咸作是念，今二大士，文殊师利维摩诘共谈，必说妙法。即时八千菩萨<br>
        ，五百声闻，百千天人，皆欲随从，於是文殊师利，与诸菩萨大弟子众，及诸天人恭敬围绕<br>
        ，入毗耶离大城，尔时长者维摩诘心念，今文殊师利，与大众俱来，即以神力空其室内，除<br>
        去所有，及诸侍者，唯置一床，以疾而卧。文殊师利既入其舍，见其室空，无诸所有，独寝<br>
        一床，时维摩诘言，善来文殊师利，不来相而来，不见相而见。文殊师利言，如是居士，若<br>
        来已更不来，若去已更不去。所已者何，来者无所从来，去者无所至，所可见者，更不可见<br>
        ，且置是事，居士是疾，宁可忍不。疗治有损，不至增乎，世尊殷勤，致问无量。居士是疾<br>
        ，何所因起，其生久如，当云何灭。维摩诘言，从痴有爱，则我病生，以一切众生病，是故<br>
        我病，一切众生得不病者，则我病灭，所以者何，菩萨为众生故，入生死，有生死，则有病<br>
        ，若众生得离病者，则菩萨无复病，辟如长者，唯有一子，其子得病，父母亦病，若子病愈<br>
        ，父母亦愈，菩萨如是，於诸众生，爱之若子，众生病，则菩萨病，众生病愈，菩萨亦愈，<br>
        又言是疾何所因起，菩萨疾者以大悲起。文殊师利言，居士此室，何以空无侍者。维摩诘言<br>
        ，诸佛国土，亦复皆空。又问，以何为空，答曰，以空空，又问，空何用空，答曰，以无分<br>
        别空故空，又问，空可分别耶，答曰，分别亦空，又问，空当於何求，答曰，当於六十二见<br>
        中求，又问，六十二见当於何求，答曰，当於诸佛解脱中求，又问，诸佛解脱当於何求，答<br>
        曰，当於一切众生心行中求，又仁所问何无侍者，一切众摩及诸外道皆吾侍者，所以者何，<br>
        众魔者乐生死，菩萨於生死而不舍，外道者乐诸见，菩萨於诸见而不动。文殊师利言，居士<br>
        所疾为何等相，维摩诘言，我病无形不可见，又问，此病身合耶，心合耶，答曰，非身合，<br>
        身相离故，非心合，心如幻故，又问，地大水大火大风大，於此四大，何大之病，答曰，是<br>
        病非地大，亦不离地大，水火风大亦复如是，而众生病从四大起，以其有病，是故我病。尔<br>
        时文殊师利问维摩诘言，菩萨应云何慰喻有疾菩萨，维摩诘言，说身无常，不说厌离於身，<br>
        说身有苦，不说乐於涅盘，说身无我，而说教导众生，说身空寂，不说毕竟寂灭，说悔先罪<br>
        ，不说入於过去，以己之疾，愍於彼疾，当识宿世无数劫苦，当念饶益一切众生，忆所修福<br>
        ，念於净命，不生忧恼，常起精进，当作医王，疗治众病，菩萨应如是慰喻有疾菩萨，另其<br>
        欢喜。文殊师利言，居士，有疾菩萨，云何调伏其心，维摩诘言，有疾菩萨，应作是念，今<br>
        我此病，皆从前世妄想颠倒诸烦恼生，无有实法，谁受病者，所以者何，四大合故，假名为<br>
        身，四大无主，身亦无我，又此病起，皆由着我，是故於我不应生着，既知病本，即除我想<br>
        即众生想，当起法想，应作是念，但以众法合成此身，起唯法起，灭唯法灭，又此法者，各<br>
        不相知，起时不言我起，灭时不言我灭，彼有疾菩萨，为灭法想，当作是念，此法想者亦是<br>
        颠倒，颠倒者，即是大患，我应离之，云何为离，离我我所，云何离我我所，谓离二法，云<br>
        何离二法，谓不念内外诸法，行於平等，云何平等，谓我等涅盘等，所以者何，我及涅盘，<br>
        此二皆空，以何为空，但以名字故空，如此二法，无决定性，得是平等，无有於病，唯有空<br>
        病，空病亦空，是有疾菩萨，以无所受而受诸受，未具佛法，亦不灭受而取证也，设身有苦<br>
        ，念恶趣众生，起大悲心，我既调伏，亦当调伏一切众生，但除其病，而不除法，为断病本<br>
        而教导之，何谓病本，谓有攀缘，从有攀缘，则为病本，何所攀缘，谓之三界，云何断攀缘<br>
        ，以无所得，若无所得，则无攀缘，何谓无所得，谓离二见，何谓二见，谓内见外见，是无<br>
        所得。文殊师利，是为有疾菩萨调伏其心，为断老病死苦，是菩萨菩提，若不如是，已所修<br>
        治，为无慧利，譬如胜怨，乃可为勇，如是兼除老病死者，菩萨之谓也。彼有疾菩萨，复应<br>
        作是念，如我此病，非真非有，众生病亦非真非有，作是观时，於诸众生，若起爱见大悲即<br>
        应舍离，所以者何，菩萨断除客尘烦恼而起大悲，爱见悲者，则於生死有疲厌心，若能离此<br>
        ，无有疲厌，在在所生，不为爱见之所覆也，所生无缚，能为众生说法解缚，如佛所说。若<br>
        自有缚，能解彼缚，无有是处，若自无缚，能解彼缚，斯有是处，是故菩萨不应起缚。何谓<br>
        缚？何谓解？贪着禅谓，是菩萨缚，以方便生，是菩萨解，又无方便慧缚，有方便慧解，无<br>
        慧方便缚，有慧方便解。何谓无方便慧缚？谓菩萨以爱见心庄严佛土，成就众生，於空无相<br>
        无作法中，而自调伏，是名无方便慧缚。何谓有方便慧解？谓不以爱见心庄严佛土，成就众<br>
        生，於空无相无作法中，以自调伏，而不疲厌，是名有方便慧解。何谓无慧方便缚？谓菩萨<br>
        住贪欲、瞠恚、邪见等诸烦恼，而殖众德本，是名无慧方便缚。何谓有慧方便解？谓离诸贪<br>
        欲、瞠恚、邪见等诸烦恼，而殖众德本，回向阿耨多罗三藐三菩提，是名有慧方便解。文殊<br>
        师利，彼有疾菩萨，应如是观诸法，又复观身无常、苦空、非我是名为慧。虽身有疾，常在<br>
        身死，饶益一切，而不厌倦，是名方便，又复观身，身不离病，病不离身，是病是身，非新<br>
        非故，是名为慧。设身有疾，而不永灭，是名方便。文殊师利，有疾菩萨应如是调伏其心，<br>
        不住其中，亦复不住不调伏其心。所以者何，若住不调伏其心，是愚人法；若住调伏心，是<br>
        声闻法，是故菩萨不当住於调伏不调伏心。离此二法，是菩萨行。在於生死不为污行，住於<br>
        涅盘不永灭度，是菩萨行。非凡夫行，非圣贤行，是菩萨行。非垢行，非净行，是菩萨行。<br>
        虽过魔行，而现降伏众魔，是菩萨行。求一切智，无非时求，是菩萨行，虽观诸法不生，而<br>
        不入正位，是菩萨行。虽观十二缘起，而入诸邪见，是菩萨行，虽摄一切众生，而不爱着，<br>
        是菩萨行。虽乐远离，而不依身心尽，是菩萨行。虽行三界，而不坏法性，是菩萨行。虽行<br>
        於空，而殖众德本，是菩萨行。虽行无相，而度众生，是菩萨行。虽行无作，而现受身，是<br>
        菩萨行。虽行无起，而起一切善行，是菩萨行。虽行六波罗密，而遍知众生心心数法，是菩<br>
        萨行。虽行六通，而不尽漏，是菩萨行。虽行四无量心，而不贪着生於梵世，是菩萨行。虽<br>
        行禅定解脱三昧，而不随禅生，是菩萨行。虽行四念处，不毕竟永离身受心法，是菩萨行。<br>
        虽行四正勤，而不舍身心精进，是菩萨行。虽行四如意足，而得自在神通，是菩萨行。虽行<br>
        五根，而分别众生诸根利顿，是菩萨行。虽行五力，而乐求佛十力，是菩萨行。虽行七觉分<br>
        ，而分别佛之智慧，是菩萨行。虽行八正道，而乐行无量佛道，是菩萨行。虽行止观助道之<br>
        法，而不毕竟堕於寂灭，是菩萨行。虽行诸法不生不灭，而以相好庄严其身，是菩萨行。虽<br>
        行声闻辟支佛威仪，而不舍佛法，是菩萨行。虽行诸法究竟净相，而随所应为现其身，是菩<br>
        萨行。虽观诸佛国土永寂如空，而现种种清净佛土，是菩萨行。虽得佛道转於法轮入於涅盘<br>
        ，而不舍於菩萨之道，是菩萨行。说是语时，文殊师利所将大众，其中八千天子，皆发阿耨<br>
        多罗三藐三菩提心。<br>
        <br>
        </p>
        <p>尔时舍利弗，见此室中无有床座，作是念，斯菩萨大弟子众，当於何坐。长者维摩诘知其意<br>
        ，语舍利弗言，云何，仁者，为法来耶，为床座耶，舍利弗言，我为法来，非为床座，维摩<br>
        诘言，唯舍利弗，夫求法者，不贪躯命，何况床座，夫求法者，非有色受想行识之求，非有<br>
        界入之求，非有欲色无色之求，唯，舍利弗，夫求法者，不着佛求，不着法求，不着众求，<br>
        夫求法者，无见苦求，无断集求，无造尽证修道之求。所以者何，法无戏论，若言，我当见<br>
        苦，断集，证灭，修道，是则戏论，非求法也。唯，舍利弗，法名寂灭，若行生灭，是求生<br>
        灭，非求法也；法名无染，若染於法，乃至涅盘，是则染着，非求法也；法无行处，若行於<br>
        法，是则行处，非求法也；法无取舍，若取舍法，是则取舍，非求法也；法无处所，若着处<br>
        所，是则着处，非求法也；法名无相，若随相识，是则求相，非求法也；法不可住，若住於<br>
        法，是则住法，非求法也；法不可见闻觉知，若行见闻觉知，是则见闻觉知，非求法也；法<br>
        名无为，若行有为，是求有为，非求法也。是故舍利弗，若求法者，於一切法应无所求。说<br>
        是语时，五百天子，於诸法中得法眼净。尔时长者维摩诘问文殊师利，仁者游於无量千万亿<br>
        阿僧只国，何等佛土，有好上妙功德成就师子之座。文殊师利言，居士，东方度三十六恒河<br>
        沙国，有世界名须弥相，其佛号须弥灯王，今现在，彼佛身长八万四千由旬，其师子座，高<br>
        八万四千由旬，严饰第一，於是长者维摩诘现神通力，即时彼佛，遣三万二千师子之座，高<br>
        广严净，来入维摩诘室，诸菩萨大弟子，释梵四天王等，昔所未见，其室广博，悉皆包容三<br>
        万二千师子座，无所妨碍，於毗耶离城，及阎浮提四天下，亦不迫迮，悉见如故。尔时，维<br>
        摩诘语文殊师利，就师子座，与诸菩萨上人俱坐，当自立身如彼座像，其得神通菩萨，即自<br>
        变形为四万二千由旬，坐师子座，诸新发意菩萨及大弟子，皆不能升，维摩诘言，唯，舍利<br>
        弗，为须弥灯王如来作礼，乃可得坐，於是诸新发意菩萨及大弟子，即为须弥灯王如来作礼<br>
        ，便得坐师子座。舍利弗言，居士，未曾有也，如是小室，乃容受此高广之座，於毗耶离城<br>
        ，无所妨碍，又於阎浮提聚落城邑，及四天下诸天龙王鬼神宫殿，亦不迫迮，维摩诘言，唯<br>
        ，舍利弗，诸佛菩萨，有解脱名不可思议，若菩萨住是解脱者，以须弥之高广内芥子中，无<br>
        所增减，须弥山王本相如故，而四天王忉利诸天，不觉不知己之所入，唯应度者，乃见须弥<br>
        入芥子中，是名不可思议解脱法门，又以四大海水入一毛孔，不娆鱼　鼋鼍水性之属，而其<br>
        大海本性如故，诸龙鬼神阿修罗等，不觉不知己之所入，於此众生亦无所娆。又舍利弗，住<br>
        不可思议解脱菩萨，断取三千大千世界，如陶家轮，着右掌中，掷过恒沙世界之外，其中众<br>
        生不觉不知己之所往，又复还置本处，都不使人有往来想，而此世界本相如故。又舍利弗，<br>
        或有众生乐久住世而可度者，菩萨即演七日以为一劫，令彼众生谓之一劫，或有众生不乐久<br>
        住而可度者，菩萨即促一劫以为七日，令彼众生谓之七日。又舍利弗，住不可思议解脱菩萨<br>
        ，以一切佛土严饰之事，集在一国，示於众生，又菩萨以一切众生置於右掌，飞到十方遍示<br>
        一切，而不动本处。又舍利弗，十方众生供养诸佛之具，菩萨於一毛孔，皆令得见，又十方<br>
        国土所有日月星宿，於一毛孔，普使见之，又舍利弗，十方世界所有诸风，菩萨悉能吸着囗<br>
        中，而身无损，外诸树木，亦不摧折，又十方世界劫尽烧时，以一切火内於腹中，火事如故<br>
        ，而不为害，又於下方过恒河沙等诸佛世界，取一佛土，举着上方，过恒河沙无数世界，如<br>
        持针锋举一枣叶，而无所娆。又舍利弗，住不可思议解脱菩萨，能以神通现作佛身，或现辟<br>
        支佛身，或现声闻身，或现帝释身，或现梵王身，或现世主身，或现转轮圣王身，又十方世<br>
        界所有众声，上中下音，皆能变之，令作佛声，演出无常苦空无我之音，及十方诸佛所说种<br>
        种之法，皆於其中，普令得闻。舍利弗，我今略说菩萨不可思议解脱法门，叹未曾有，谓舍<br>
        利弗，譬如有人，於盲者前现众色像，非彼所见一切声闻，闻是不可思议解脱法门，不能解<br>
        了，为若此也，智者闻是，其谁不发阿耨多罗三藐三菩提心，我等何为永绝其根，於此大乘<br>
        ，已如败种，一切声闻，闻是不可思议解脱法门，皆应号泣，声震三千大千世界一切菩萨，<br>
        应大欣庆，顶受此法，若有菩萨信解不可思议解脱法门者，一切魔众无如之何，大迦叶说此<br>
        语时，三万二千天子，皆发阿耨多罗三藐三菩提心。尔时，维摩诘语大迦叶，仁者，十方无<br>
        量阿僧祗世界中作魔王者，多是住不可思议解脱菩萨，以方便力故，教化众生，现作魔王，<br>
        又迦叶，十方无量菩萨，或有人从乞手足耳鼻，头目髓脑，血肉皮骨，聚落城邑，妻子奴婢<br>
        ，象马车乘，金银琉璃，砗渠码瑙，珊瑚琥珀，真珠珂贝，衣服饮食，如此乞者，多是住不<br>
        可思议解脱菩萨，以方便力而往试之，令其坚固，所以者何，住不可思议解脱菩萨，有威德<br>
        力，故行逼迫，示诸众生，如是难事，凡夫下劣，无有力势，不能如是逼迫菩萨，譬如龙象<br>
        蹴踏，非驴所堪，是名住不可思议解脱菩萨，智慧方便之门。<br>
        <br>
        </p>
        <p>尔时文殊殊利问维摩诘，菩萨云何观於众生。维摩诘言，警如幻师听见幻人，菩萨观众生为<br>
        若此，如智者见水中月，如镜中见其面像，如热焰，在呼声响，如空中云，如水聚沫，如水<br>
        上泡，如芭蕉坚，如电久住，如第五大，如第六阴，如第七情，如第十三入，在十九界，菩<br>
        萨观众生为若此，如无色界色，如　毂芽，如须陀洹身见，如阿那含入胎，如阿罗汉三毒，<br>
        如得忍菩萨贪恚毁禁，如佛烦恼习，如盲者见色，如入灭尽定出入息，如空中鸟迹，如石儿<br>
        女，如化人烦恼，如梦所见已寤，如灭度者受身，如无烟之火，菩萨观众生为若此。文殊师<br>
        利言，若菩萨作是观者，云何行慈。维摩诘言，菩萨作是观已，自念我当为众生说如斯法，<br>
        是即真实慈也，行寂灭慈，无所生故，行不热慈，无烦恼故，行等之慈，等三世故，行无诤<br>
        慈，无所起故，行不二慈，内外不合故，行不坏慈，毕竟尽故，行坚固慈，心无毁故，行清<br>
        净慈，诸法性净故，行无边慈，如虚空故，行阿罗汉慈，破结贼故，行菩萨慈，安众生故，<br>
        行如来慈，得如相故，行佛之慈，觉众生故，行自然慈，无因得故，行菩提慈，等一味故，<br>
        行无等慈，断诸爱故，行大悲慈，导以大乘故，行无厌慈，观空无我故，行法施慈，无遗惜<br>
        故，行持戒慈，化毁禁故，行忍辱慈，护彼我故，行精进慈，荷负众生故，行禅定慈，不受<br>
        味故，行智慧慈，无不知时故，行方便慈，一切示现故，行无隐慈，直心清净故，行深心慈<br>
        ，无杂行故，行无诳慈，不虚假故，行安乐慈，令得佛乐故，菩萨之慈为若此也。文殊师利<br>
        又问，何谓为悲。答曰，菩萨所作功德，皆与一切众生共之。何谓为喜，答曰，有所饶益，<br>
        欢喜无悔，何谓为舍，所作福佑，无所希望。文殊师利又问，生死有畏，菩萨当何所依，维<br>
        摩诘言，菩萨於生死畏中当依如来功德之力，文殊师利又问，菩萨欲依如来功德之力，当於<br>
        何住，答曰，菩萨欲依如来功德之力者，当住度脱一切众生，又问，欲度众生，当何所除，<br>
        答曰，欲度众生，除其烦恼，又问，欲除烦恼，当何所行，答曰，当行正念，又问，云何行<br>
        於正念，答曰，当行不生不灭，又问何法不生，何法不灭，答曰，不善不生，善法不灭，又<br>
        问，善不善孰为本，答曰，身为本，又问，身孰为本，答曰，欲贪为本，又问，欲贪孰为本<br>
        ，答曰，虚妄分别为本，又问，虚妄分别孰为本，答曰，颠倒想为本，又问，颠倒想孰为本<br>
        ，答曰，无住为本，又曰，无住孰为本，答曰，无住则无本，文殊师利，从无住本立一切法<br>
        。时维摩诘室，有一天女见诸天人闻所说法，便现其身，即以天华散诸菩萨大弟子上，华至<br>
        诸菩萨，即皆堕落，至大弟子，便着不堕，一切弟子神力去华，不能令去，尔时天问舍利弗<br>
        ，何故去华。答曰，此华不如法，是以去之。天曰。勿谓此华为不如法，所以者何，是华无<br>
        所分别，仁者自生分别想耳，若於佛法出家有所分别，为不如法，若无所分别，是则如法，<br>
        观诸菩萨华不着者，已断一切分别想故，譬如人畏时，非人得其便，如是弟子畏生死故。色<br>
        声香味触得其便也。已离畏者，一切五欲无能为也，结习未尽，华着身耳，结习尽者，华不<br>
        着也。舍利弗言，止此久耶，天曰，耆年解脱，亦何如久，舍利弗默然不答，天曰，如何耆<br>
        旧，大智而默。答曰，解脱者无所言说，故吾於是不知所云。天曰，言说文字皆解脱相，所<br>
        以者何，解脱者不内不外不在两间，文字亦不内不外不在两间，是故舍利弗，无离文字说解<br>
        脱也，所以者何，一切诸法是解脱相，舍利弗言，不复以离淫怒痴为解脱乎，天曰，佛为增<br>
        上慢人，说离淫怒痴为解脱耳，若无增上慢者，佛说淫怒痴性，即是解脱。舍利弗言，善哉<br>
        善哉，天女，如何所得，以何为证，辩乃如是，天曰，我无得无证，故辩如是。所以者何，<br>
        若有得有证者，则於佛法为增上慢，舍利弗问天，汝於三乘为何志求。天曰，以声闻法化众<br>
        生故，我为声闻，以因缘法化众生故，我为辟支佛，以大悲法化众生故，我为大乘，舍利弗<br>
        ，如人入瞻卜林，唯嗅瞻卜，不嗅馀香，如是若入此室，但闻佛功德之香，不乐声闻辟支佛<br>
        功德香也。其有释梵四天王，诸天龙鬼神等，入此室者，闻斯上人讲说正法，皆乐佛功德之<br>
        香，发心而出。舍利弗，吾止此室十有二年，初不闻说声闻辟支佛法，但闻菩萨大慈大悲不<br>
        可思议诸佛之法。舍利佛，此室常现八未曾有难得之法。何等为八？此室常以金色光照，昼<br>
        夜无异，不以日月所照为明，是为一未曾有难得之法。此室入者，不为诸垢之所恼也，是为<br>
        二未曾有难得之法。此室常有释梵四天王，他方菩萨来会不绝，是为三未曾有难得之法。此<br>
        室常说六波罗密，不退转法，是为四未曾有难得之法。此室常作天人第一之乐，弦出无量法<br>
        化之声，是为五未曾有难得之法。此室有四大藏，众宝积满，周穷济乏，求得无尽，是为六<br>
        未曾有难得之法。此室释迦牟尼佛，阿弥陀佛，阿阂佛，宝德，宝炎，宝月，宝严，难胜，<br>
        师子响，一切利成，如是等十方无量诸佛，是上人念时，即为广说诸佛秘要法藏，说已还去<br>
        ，是为七未曾有难得之法，此室一切诸天严饰宫殿，诸佛净土，皆於中现，是为八未曾有难<br>
        得之法。舍利弗，此室常现八未曾有难得之法，谁有见斯不思议事，而复乐於声闻法乎。舍<br>
        利弗言，汝何以不转女身。天曰，我从十二年来，求女人相了不可得，当何所转，譬如幻师<br>
        ，化作幻女，若有人问，何以不转女身，是人为正问不，舍利弗言，不也，幻无定相，当何<br>
        所转。天曰，一切诸法，亦复如是，无有定相，云何乃问不转女身。即时天女以神通力，变<br>
        舍利弗令如天女，天自化身如舍利弗，而问言，何以不转女身，舍利弗以天女像而答言，我<br>
        今不知何转而变为女身，天曰，舍利弗，若能转此女身，则一切女人亦当能转，如舍利弗，<br>
        非女而现女身，一切女人，亦复如是，虽现女身，而非女也，是故佛说一切诸法非男非女，<br>
        即时天女还摄神力，舍利弗身还复如故。天问舍利弗，女身色相，今何所在，舍利弗言，女<br>
        身色相，无在无不在。天曰，一切诸法，亦复如是，无在无不在，夫无在无不在者，佛所说<br>
        也，舍利弗问天，汝於此没当生何所，天曰，佛化所生，吾如彼生。曰，佛化所生，非没生<br>
        也，天曰，众生犹然，无没生也。舍利弗问天，汝久如当得阿耨多罗三藐三菩提。天曰，如<br>
        舍利弗还为凡夫，我乃当成阿耨多罗三藐三菩提。舍利弗言，我作凡夫，无有是处。天曰，<br>
        我得阿耨多罗三藐三菩提，亦无是处，所以者何，菩提无住处，是故无有得者。舍利弗言，<br>
        今诸佛得阿耨多罗三藐三菩提，已得当得如恒河沙，皆谓何乎。天曰，皆以世俗文字数故，<br>
        说有三世，非谓菩提有去来今，天曰，舍利弗，汝得阿罗汉道耶，曰，无所得故而得，天曰<br>
        ，诸佛菩萨，亦复如是，无所得故而得。尔时维摩诘语舍利弗，是天女已曾供养九十二亿诸<br>
        佛，已能游戏菩萨神通，所愿具足得无生忍，住不退转，以本愿故，随意能现教化众生。<br>
        <br>
        </p>
        <p>尔时文殊师利问维摩诘言，菩萨云何通达佛道？维摩诘言，茬菩萨行於非道，是为通达佛道<br>
        。又问，云何菩萨行於非道，答曰，若菩萨行於五无间，而无恼恚，至於地狱，无诸罪垢，<br>
        至於畜生，无有无明　慢等过，至於饿鬼，而具足功德，行色无色界道，不以为胜，示行贪<br>
        欲，离诸染着，示行瞠恚，於诸众生无有恚碍，示行愚痴，而以智慧调伏其心，示行悭贪，<br>
        而舍内外所有，不惜身命，示行毁禁，而安住净戒，乃至小罪犹怀大惧，示行瞠恚，而常慈<br>
        忍，示行懈怠，而勤修功德，示行乱意，而常念定，示行愚痴，而通达世间出世间慧。示行<br>
        谄伪，而善方便随诸经义，示行　慢，而於众生犹如桥梁，示行诸烦恼，而心常清净，示入<br>
        於魔，而顺佛智慧，不随他教，示入声闻而为众生说未闻法，示入辟支佛，而成就大悲，教<br>
        化众生，示入贫穷，而有宝手功德无尽，示入形残，而具诸相好以自庄严，示入下贱，而生<br>
        佛种性中，具诸功德，示入羸劣丑陋，而得那罗延身，一切众生之所乐见。示入老病，而永<br>
        断病根，超越死畏，示有资生，而恒观无常，实无所贪，示有妻妾　女，而常远离五欲淤泥<br>
        ，现於讷钝，而成就辩才，总持无失，示入邪济，而以正济度诸众生，现遍入诸道，而断其<br>
        因缘，现於涅盘，而不断生死。文殊师利菩萨，能如是行於非道，是为通达佛道。於是维摩<br>
        诘问文殊师利，何等为如来种？文殊师利言，有身为种，无明有爱为种，贪恚痴为种，四颠<br>
        倒为种，五盖为种，六入为种，七识处为种，八邪法为种，九恼处为种，十不善道为种。以<br>
        要言之，六十二见及一切烦恼，皆为佛种。曰，何谓也，答曰，若见无为入正位者，不能复<br>
        发阿耨多罗三藐三菩提心，譬如高原陆地不生莲华，卑湿淤泥乃生此华，如是见无为法入正<br>
        位者，终不复能生於佛法，烦恼淤泥中，乃有众生起佛法耳，又如植种於空，终不得生，粪<br>
        壤之地，乃能滋茂，如是入无为正位者，不生佛法，起於我见，如须弥山，犹能发於阿耨多<br>
        罗三藐三菩提心，生佛法矣，如是当知，一切烦恼，为如来种，譬如不下巨海，不能得无价<br>
        宝珠，如是不入烦恼大海，则不能得一切智宝。尔时，大迦叶叹言，善哉善哉，文殊师利快<br>
        说此语，诚如所言，尘劳之俦，为如来种，我等今者，不复勘任发阿耨多罗三藐三菩提心，<br>
        乃至五无间罪，犹能发意生於佛法，而今我等永不能发，譬如根败之士，其於五欲不能复利<br>
        ，如是声闻诸结断者，於佛法中无所复益，永不志愿，是故文殊师利，凡夫於佛法有反复，<br>
        而声闻无也，所以者何，凡夫闻佛法，能起无上道心，不断三宝，正使声闻终身闻佛法，力<br>
        无畏等，永不能发无上道意，尔时会中有菩萨，名普现色身，问维摩诘言，居士父母妻子，<br>
        亲戚眷属，吏民知识，悉为是谁，奴婢僮仆，象马车乘，皆何所在。於是维摩诘以偈答曰：<br>
        智度　萨母，方便以为父，一切众导师，无不由是生，<br>
        法喜以为妻，慈悲心为女，善心诚实男，毕竟空寂舍，<br>
        弟子众尘劳，随意之所转，道品善知识，由是成正觉，<br>
        诸度法等侣，四摄为妓女，歌咏诵法言，以此为音乐，<br>
        总持之园苑，无漏法林树，觉意净妙华，解脱智慧果，<br>
        八解之浴持，定水湛然满，布以清净华，浴此无垢人，<br>
        象马五通驰，大乘以为车，调御以一心，游於八正路，<br>
        相具以严容，众好饰其姿，惭愧之上服，深心为华　，<br>
        富有七财宝，教授以滋息，如所说修行，回向为大利，<br>
        四禅为床座，从於净命生，多闻增智慧，以为自觉音，<br>
        甘露法之食，解脱味为浆，净心以澡浴，戒品为涂香，<br>
        摧灭烦恼贼，勇健无能逾，降伏四种魔，胜　建道场，<br>
        虽知无起灭，示彼故有生，悉现诸国土，如日无不见，<br>
        供养於十方，无量亿如来，诸佛及己身，无有分别想，<br>
        虽知诸佛国，及与众生空，而常修净土，教化於群生，<br>
        诸有众生类，形声及威仪，无畏力菩萨，一时能尽现，<br>
        觉知众魔事，而示随其行，以善方便智，随意皆能现，<br>
        或示老病死，成就诸群生，了知如幻化，通达无有碍，<br>
        或现劫尽烧，天地皆动然，众人有常想，照令知无常，<br>
        无数亿众生，俱来请菩萨，一时到其舍，化令向佛道，<br>
        经书禁咒术，工巧诸技艺，尽现行此事，饶益诸群生，<br>
        世间众道法，悉於中出家，因以解人惑，而不堕邪见，<br>
        或作日月天，梵王世界主，或时作地水，或复作风火，<br>
        劫中有疾疫，现作诸药草，若有服之者，除病消众毒，<br>
        劫中有饥馑，现身作饮食，先救彼饥渴，　以法语人，<br>
        劫中有刀兵，为之起慈悲，化彼诸众生，令住无诤地，<br>
        若有大战阵，立之以等力，菩萨现威势，降伏使安和，<br>
        一切国土中，诸有地狱处，辄往到於彼，勉济其苦恼，<br>
        一切国土中，畜生相食啖，皆现生於彼，为之作利益，<br>
        示受於五欲，亦复现行禅，令魔心愦乱，不能得其便，<br>
        火中生莲华，是可谓希有，在欲而行禅，希有亦如是，<br>
        或现作淫女，引诸好色者，先以欲钩牵，後令入佛智，<br>
        或为邑中主，或作商人导，国师及大臣，以佑利众生，<br>
        诸有贫穷者，现作无尽藏，因以劝导之，令发菩提心，<br>
        我心　慢者，为现大力士，消伏诸贡高，令住无上道，<br>
        其有恐惧众，居前而慰安，先施以无畏，後令发道心，<br>
        或现离淫欲，为五通仙人，开导诸群生，令住戒忍慈，<br>
        见须供事者，现为作僮仆，既悦可其意，乃发以道心，<br>
        随彼之所须，得入於佛道，以善方便力，皆能给足之，<br>
        如是道无量，所行无有涯，智慧无边际，度脱无数众，<br>
        假令一切佛，於无数亿劫，赞叹其功德，犹尚不能尽，<br>
        谁闻如是法，不发菩提心，除彼不肖人，痴冥无智者。<br>
        <br>
        </p>
        <p>尔时维摩诘谓众菩萨言：诸仁者。云何菩萨入不二法门。各随所乐说之。会中有菩萨名法自<br>
        在，说言：诸仁者。生灭为二。法本不生，今则无灭。得此无生法忍。是为入不二法门。德<br>
        守菩萨曰：我，我所为二。因有我故，便有我所。若无有我，则无我所。是为入不二法门。<br>
        不　菩萨曰：受，不受为二。若法不受，则不可得。以不可得，故无取，无舍，无作，无行<br>
        。是为入不二法门。德顶菩萨曰：垢净为二。见垢实性，则无净相。顺於灭相。是为入不二<br>
        法门。善宿菩萨曰：是动是念为二。不动则无念。无念即无分别。通达此者。是为入不二法<br>
        门。善眼菩萨曰：一相无相为二。若知一相，即是无相。亦不取无相。入於平等。是为入不<br>
        二法门。妙臂菩萨曰：菩萨心声闻心为二。观心相空如幻化者，无菩萨心，无声闻比。是为<br>
        入不二法门。弗沙菩萨曰：善不善为二。若不起善不善，入无相际而通达者。是为入不二法<br>
        门。师子菩萨曰：罪福为二。若达罪性，则与福无异，以金刚慧，决了此相，无缚无解者。<br>
        是为入不二法门。师子意菩萨曰：有漏无漏为二。若得诸法等，则不起漏不漏想。不着於相<br>
        ，亦不住无相。是为入不二法门。净解菩萨曰：有为无为为二。若离一切数，则心如虚空。<br>
        以清净慧，无所碍者。是为入不二法门。那罗延菩萨曰：世间出世间为二。世间性空，即是<br>
        出世间。於其中不入，不出不溢，不散，是为入不二法门。善意菩萨曰：生死涅盘为二。若<br>
        见生死性，则无生死。无缚无解。不然不灭。如是解者。是为入不二法门。现见菩萨曰：尽<br>
        不尽为二。法若究竟，尽若不尽，皆是无尽相。无尽相即是空。空则无有尽不尽相。如是入<br>
        者。是为入不二法门。普守菩萨曰：我无我为二。我尚不可得。非我何可得。见我实性者。<br>
        不复起二。是为入不二法门。电天菩萨曰：明无明为二。无明实性即是明。明亦不可取。离<br>
        一切数。於其中平等无二者。是为入不二法门。喜见菩萨曰：色色空为二。色即是空。非色<br>
        灭空。色性自空。如是受想行识。识空为二。识即是空。非识灭空。识性自空。於其中而通<br>
        达者。是为入不二法门。明相菩萨曰：四种异空种异为二。四种性即是空种性。如前际後际<br>
        空。故中际亦空。若能如是知诸种性者。是为入不二法门。妙意菩萨曰：眼色为二。若知眼<br>
        性，於色不贪不恚不痴，是名寂灭。如是耳声、鼻香、舌味、身触、意法为二。若知意性。<br>
        於法不贪不恚不痴，是名寂灭。安住其中。是为入不二法门。无尽意菩萨曰：布施回向一切<br>
        智为二。布施性即是回向一切智性。如是持戒，忍辱，精进，禅定，智慧，回向一切智为二<br>
        。智慧性即是回向一切智性。於其中入一相者。是为入不二法门。深慧菩萨曰：是空，是无<br>
        相，是无作为二。空即无相。无相即无作。若空无相无作，则无心意识。於一解脱门，即是<br>
        三解脱门者。是为入不二法门。寂根菩萨：佛法众为二。佛即是法。法即是众。是三宝皆无<br>
        为相。与虚空等。一切法亦尔。能随此行者。是为入不二法门。心无碍菩萨曰：身，身灭为<br>
        二。身即是身灭。所以者何。见身实相者，不起见身及见灭身。身与灭身，无二无分别。於<br>
        其中不惊不惧者。是为入不二法门。上善菩萨曰：身囗意善为二。是三业皆无作相。身无作<br>
        相，即囗无作相。囗无作相，即意无作相。是三业无作相，即一切法无作相。能如是随无作<br>
        慧者。是为入不二法门。福田菩萨曰：福行，罪行，不动行为二。三行实性即是空。空则无<br>
        福行，无罪行，无不动行。於此三行而不起者。是为入不二法门。华严菩萨曰：从我起二为<br>
        二。见我实相者，不起二法。若不住二法，则无有识，无所识者。是为入不二法门。德藏菩<br>
        萨曰：有所得相为二。若无所得，则无取舍。无取舍者。是入不二法门。月上菩萨曰：　与<br>
        明为二。无　无明，则无为二。所以者何。如入灭受想定，无　无明，一切法相，亦复如是<br>
        。於其中平等入者。是为入不二法门。宝印菩萨曰：乐涅盘不乐世间为二。若不乐涅盘，不<br>
        厌世间，则无为二。所以者何。若有缚，则有解，若本无缚，其谁求解。无缚无解，则无乐<br>
        厌。是为入不二法门。珠顶王菩萨曰：正道邪道为二。住正道者，则不分别是邪是正。离此<br>
        二者。是为入不二法门。乐实菩萨曰：实不实为二。实见者，尚不见实，何况非实。所以者<br>
        何。非肉眼所见。慧眼乃能见。而此慧眼，无见无不见。是为入不二法门。如是菩萨，各各<br>
        说已。问文殊师利：何等是菩萨入不二法门。文殊师利曰：如我意者，於一切法无言无说，<br>
        无示无识，离诸问答，是为入不二法门。於是文殊师利问维摩诘：我等各自说已。仁者当说<br>
        ，何等是菩萨入不二法门。时维摩诘默然无言。文殊师利叹曰：善哉，善哉。乃至无有文字<br>
        语言。是真入不二法门。说是入不二法门品时，於此众生中五千菩萨，皆入不二法门，得无<br>
        生法忍。<br>
        <br>
        </p>
        <p>於是舍利弗心念。日时欲至。此菩萨当於何食。时维诘知其意而语言：佛说八解脱。仁者受<br>
        行，岂杂欲食而闻法乎。若欲食者，且待须臾。当令汝得未曾有食。时维摩诘即入三昧。以<br>
        神通力。示诸大众上方界分。过四十二恒河沙佛土。有国名众香。佛号香积。今现在。其国<br>
        香气，比於十方诸佛世界人天之香，最为第一。彼土无有声闻辟支佛名。唯有清净大菩萨众<br>
        。佛为说法。其界一切，皆以香作楼阁。经行香地。苑园皆香。其食香气。周流十方无量世<br>
        界。时彼佛与诸菩萨，方共食坐食。有诸天子，皆号香严。悉发阿耨多罗三藐三菩提心。供<br>
        养彼佛，及诸菩萨。此诸大众，莫不目见。时维摩结问众菩萨：诸仁者。谁能致彼佛饭。维<br>
        摩诘言：仁此大众，无乃可耻文殊师利曰：如佛所言，勿轻未学。於是维摩诘不起於座。居<br>
        众会前。化作菩萨。相好光明，威德殊胜，蔽於众会。而告之曰：汝往上方界分。度如四十<br>
        二恒河沙佛土。有国名众香。佛号香积。与诸菩萨，方共坐食。汝往到彼。如我词曰：维摩<br>
        诘稽首世尊足下。致敬无量，问讯起居，少病少恼，气力安不，愿得世尊所食之馀。当於娑<br>
        婆世界，施作佛事。令此乐小法者，得夕大道。亦使如来声名普闻。时化菩萨，即於会前，<br>
        升於上方。举众皆见其去。到众香界。礼彼佛足。又闻其言：维摩诘稽首世尊足下。致敬无<br>
        量。问讯起居，少病少恼，气力安不，愿得世尊所食之馀。当於娑婆世界，施作佛事。令此<br>
        乐小法者，得夕大道。亦使如来声名普闻。彼诸大士，见化菩萨，叹未曾有。今此上人，从<br>
        何所来。娑婆世界，为在何许。云何名为乐小法者，即以问佛。佛告之曰：下方度如四十二<br>
        恒河沙佛土。有世界名娑婆。佛号释迦牟尼。今现在。於五浊恶世，为乐小法众生，敷演道<br>
        教。彼有菩萨，名维摩诘。住不可思议解脱。为诸菩萨说法。故遣化来。称扬我名。并赞此<br>
        土。令彼菩萨，增益功德。彼菩萨言：其人何如。乃作是化。德力无畏。神足若斯。佛言：<br>
        甚大。一切十方，皆遣化往。施作佛事，饶益众生。於是香积如来，以众香盛钵盛满香饭，<br>
        与化菩萨。时彼九百万菩萨，俱发声言：我欲诣娑婆世界，供养释迦牟尼佛。并欲见维摩诘<br>
        等，诸菩萨众。佛言：可往。摄汝身香，无令彼诸众生，起惑着心。又当拾汝本形，勿使彼<br>
        国求菩萨者，而自鄙耻。又汝於彼，莫怀轻贱，而作碍想。所以者何。十方国土，皆如虚空<br>
        。又诸佛为欲化诸乐小法者，不尽现其清净土耳。时化菩萨，既受钵饭。与彼九百万菩萨俱<br>
        。承佛威神，及维摩诘，即化作九百万师子之座，严好如前。诸菩萨皆坐其上。时化菩萨，<br>
        以满钵香饭，与维摩诘。饭香普薰毗耶离城，及三千大千世界。时毗耶离婆罗门居士等，闻<br>
        是香气，身意快然，叹未曾有。於是长者主月盖，从八万四千人，来入维摩诘舍。见其室中<br>
        菩萨甚多。诸师子座高广严好。皆大欢喜。礼众菩萨，及大弟子。却住一面。诸地神虚空神<br>
        ，及欲色界诸天闻此香气，亦皆来入维摩诘舍。时维摩诘语舍利弗等：诸大声闻。仁者可食<br>
        。如来甘露味饭。大悲所熏。无以限意食之，使不消他。有异声闻，念是饮少，而此大众人<br>
        人当食。化菩萨曰：勿以声闻小德小智，称量如来无量福慧。四海有竭，此饭无尽。使一切<br>
        人食，搏若须弥，乃至一劫，犹不能尽。所以者何。无尽戒定智慧解脱，解脱知见，功德具<br>
        足者所食之馀，终不可尽。於是钵饭，悉饱众会，犹故不　。其诸菩萨声闻天人，食此饭者<br>
        ，身安快乐。譬如一切乐庄严国，诸菩萨也。又诸毛孔皆出妙香。亦如众香国土，诸树之香<br>
        。尔时维摩诘问众香菩萨：香积如来，以何说法。彼菩萨曰：我土如来，无文字说。但以众<br>
        香，令诸天人，得入律行。菩萨各各坐香树下。闻斯妙香即获一切德藏三昧。得是三昧者，<br>
        菩萨所有功德，皆悉具足。彼诸菩萨问维摩诘：今世尊释迦牟尼，以何说法。维摩诘言：此<br>
        土众生，刚强难化。故佛为说刚强之语，以调伏之。言是地狱。是畜生是饿鬼。是诸难处。<br>
        是愚人生处。是身邪行，是身邪行报，是囗邪行。是囗邪行报。是意邪行。是意邪行报。是<br>
        杀生。是杀生报。是不与取。是不与取报。是邪淫。是邪淫报。是妄语。是妄语报。是两舌<br>
        。是两舌报。是恶囗。是恶囗报。是无义语。是无义语报。是贪嫉。是贪嫉报。是瞠恼。是<br>
        瞠恼报。是邪见。是邪见报。是悭吝。是悭吝报。是毁戒。是毁戒报。是瞠恚。是瞠恚报。<br>
        是懈怠。是懈怠报。是意乱。是意乱报。是愚痴。是愚痴报。是结戒。是持戒。是犯戒。是<br>
        应作。是不应作。是障碍。是不障碍。是得罪。是离罪。是净。是垢。是有漏。是邪道。是<br>
        正道。是有为。是无为。是世间。是涅盘。以难化之人，心如猿猴。故以若干种法，制御其<br>
        心，乃可调伏。譬如象马。　　不调。加诸楚毒。乃至彻骨，然後调伏如是刚强难化众生。<br>
        故以一切苦切之言，乃可入律。彼诸菩萨闻说是已。皆曰：未曾有也。如世尊释迦牟尼佛。<br>
        隐其无量自在之力。乃以贫所乐法，度脱众生。斯诸菩萨，亦能劳谦，以无量大悲，生是佛<br>
        土。维摩诘言：此土菩萨，於诸众生，大悲坚固，诚如所言。然其一世饶益众生，多於彼国<br>
        百千劫行。所以者何。此娑婆世界，有十事善法。诸馀净土之所无有。何等为十。以布施摄<br>
        贫穷。以净戒摄毁禁。以忍辱摄瞠恚。以精进摄懈怠。以禅定摄乱意。以智慧摄愚痴。说除<br>
        难法，度八难者。以大乘法，度乐小乘者。以诸善根，济无德者。常以四摄，成就众生。是<br>
        为十。彼菩萨曰：菩萨成就几法，於此世界行无疮疣，生於净土。维摩诘言：菩萨成就八法<br>
        ，於此世界，行无疮疣，生於净土。何等为八。饶益众生，而不望报。代一切众生受诸苦恼<br>
        。所作功德尽以施之。等心众生，谦下无碍，於诸菩萨，视之如佛。所未闻经，闻之不疑。<br>
        不与声闻而相违背。不嫉彼供，不高己，而於其中调伏其心。常省己过，不讼彼短。恒以一<br>
        心，求诸功德。是为八。维摩诘。文殊师利，於大众中说是法时。百千天人，皆发阿耨多罗<br>
        三藐三菩提心，十千菩萨，得无生法忍。<br>
        <br>
        </p>
        <p>是时佛说法於庵罗树园。其地忽然广博严事。一切众会，皆作金色。阿难白佛言：世尊。以何<br>
        因缘，有此瑞应。是处忽然广博严事。一切众会，皆作金色。佛告阿难：是维摩诘<br>
        文殊师利，与诸大众，恭敬围绕，发意欲来。故先为此瑞应。於是维摩诘语文殊师利：可共见佛<br>
        。与诸菩萨，礼事供养。文殊师利言：善哉，行矣。今正是时。维摩诘即以<br>
        神力，持诸大众，并师子座。置於右掌，往诣佛所。到已着地。稽首佛足，右绕七匝，一心<br>
        合掌，在一面立。其诸菩萨，即皆避座，稽首佛足，亦绕七匝，於一面立。诸大弟子，释梵<br>
        四天王等，亦皆避座，稽首佛足，在一面立。於是世尊，如法慰问诸菩萨已。各令复坐。即<br>
        皆受教。众坐已定。佛语舍利弗：汝见菩萨大士，自在神力之所为乎。唯，然，已见。汝意<br>
        云何。世尊。我睹其为不可思议。非意所图。非度所测。尔时阿难白佛言：世尊。今所闻香<br>
        ，自昔未有。是为何香。佛告阿难：是彼菩萨毛孔之香於是舍利弗语阿难言：『我等毛孔，<br>
        亦出是香』。阿难言：此所从来。曰：是长者维摩诘，从众香国，取佛馀饭。於舍食者，一<br>
        切毛孔，皆香若此。阿难问维摩诘：是香气住当久如。维摩诘言：至此饭消。曰：此饭久如<br>
        当消。曰：此饭势力，至於七日，然後乃消。又阿难。若声闻人，未入正位，食此饭者，得<br>
        入正位，然後乃消。已入正位，食此饭者，得心解脱，然後乃消。若未发大乘意，食此饭者<br>
        ，至发意乃消。已发意食此饭者，得无生忍，然後乃消。已得无生忍食此饭者，至一生补处<br>
        ，然後乃消。譬如有药，名曰上味。其有服者，身诸毒灭，然後乃消。此饭如是。灭除一切<br>
        ，诸烦恼毒，然後乃消。阿难白佛言：未曾有也。世尊。如此香饭，能作佛事。佛言：如是<br>
        ，如是。阿难。或有佛土，以佛光明，而作佛事。有以诸菩萨而佛事。有以佛所化人而作佛<br>
        事。有以菩提树而作佛事。有以佛衣服卧具而作佛事。有以饭食而佛事。有以园林台观而作<br>
        佛事。有以三十二相八十随形好而作佛事。有以佛身而作佛事。有以虚空而作佛事。众生应<br>
        以此缘得入律行。有以梦、幻、影向、镜中像、水中月、热时焰，如是等喻而作佛事。有以<br>
        声音、语言、文字、而作佛事。或有清净佛土，寂寞无言，无说无示，无识、无作、无为、<br>
        而作佛事。如是阿难。诸佛威仪进止，诸所施为，无非佛事。阿难。有此四魔，八万四千诸<br>
        烦恼门。而诸众生为之疲劳。诸佛即以此法而作佛事。是名入一切诸佛法门。菩萨入此门者<br>
        。若见一切净好佛土，不以为喜，不贪不高，若见一切不净佛土，不以为忧，不碍不没。但<br>
        於诸佛生清净心，欢喜恭敬，未曾有也，诸佛如来，功德平等。为教化众生故，而现佛土不<br>
        同。阿难。汝见诸佛国土，地有若干。而虚空无若干也。如是见诸佛色身有若干耳。其无碍<br>
        慧无若干也。阿难，诸佛色身，威相、种性、戒、定、智慧、解脱、解脱知见，力，无所畏<br>
        ，不共之法，大慈，大悲，威仪所行，及其寿命，说法教化，成就众生，净佛国土，具诸佛<br>
        法，悉皆同等。是故名为三藐三佛陀。名为多陀阿伽度。名为佛陀。阿难。若我广说此三句<br>
        义。汝以劫寿，不能尽受。正使三千大千世界，满中众生，皆如阿难多闻第一，得念总持。<br>
        此诸人等，以劫之寿，亦不能受。如是阿难。诸佛阿耨多罗三藐三菩提，无有限量。智慧辩<br>
        才，不可思议。阿难白佛言：我从今已往，不敢自谓以为多闻。佛告阿难：勿起退意。所以<br>
        者何。我说汝於声闻中为最多闻。非谓菩萨。且止。阿难。其有智者，不应限度诸菩萨也。<br>
        一切海渊，尚可测量。菩萨禅定智慧，总持辩才，一切功德，不可量也。阿难。汝等舍置菩<br>
        萨所行。是维摩诘一时所现神通之力。一切声闻辟支佛，於百千劫，尽力变化，所不能作。<br>
        尔时众香世界，菩萨来者。合掌白佛言：世尊。我等初见此土，生下劣想。今日悔责，舍离<br>
        是心。所以者何。诸佛方便，不可思议。为度众生故。随其所应现佛国异。唯，然。世尊。<br>
        愿赐少法。还於彼土。当念如来。佛告诸菩萨：有尽无尽解脱法门，汝等当学。何谓为尽，<br>
        谓有为法。何谓无尽，谓无为法。如菩萨者，不尽有为，不住无为。何谓不尽有为。谓不离<br>
        大慈，不舍大悲。深发一切智心，而不忽忘。教化众生，终不厌倦。於四摄法，常念顺行。<br>
        护持正法，不惜躯命。种诸善根，无有疲厌。志常安住，方便回向。求法不懈。说法无吝。<br>
        勤供诸佛。故入生死，而无所畏。不轻未学。敬学如佛。堕烦恼者，令发正念。於远离乐，<br>
        不以为贵。不着己乐，庆於彼乐。在诸禅定，如地狱想。於生死中，如园观想。见来求者，<br>
        为善师想。舍诸所有，具一切智想。见毁戒人，起救护想。诸波罗蜜，为父母想。道品之法<br>
        ，为眷属想，发行善根，无有齐限。以诸净国严饰之事，成己佛土。行无限施，具足相好。<br>
        除一切恶，净身囗意，生死无数劫，意而有勇。闻佛无量德，志而不倦。以智慧剑，破烦恼<br>
        贼。出阴界入。荷负众生，永使解脱。以大精进，摧伏魔军。常求无念，实相智慧。行少欲<br>
        佑足，而不舍世法。不坏威仪，而能随俗。神起通慧，引导众生。得今总持，所闻不忘。善<br>
        别诸根，断众生疑。以乐说辩，演法无碍。净十善道，受人天福。修四无量，开梵天道。劝<br>
        请说法，随喜赞善。得佛音声。身囗意善，得佛威仪。深修善法，所行转胜，以大乘教，成<br>
        菩萨僧。心无放逸，不失众善。行如此法，是名菩萨不尽有为。何谓菩萨不住无为。谓修学<br>
        空，不以空为证。修学无相无作，不以无相无作为证。修学无起，不以无起为证。观於无常<br>
        ，而不厌善本。观世间苦，而不恶生死。观於无我，而诲人不倦。观於寂灭，而永不寂灭。<br>
        观於远离，而身心修善。观无所归，而归趣善法。观於无生，而以生法荷负一切。观於无漏<br>
        ，而不断诸漏。观无所行，而以行，教化众生。观於空无，而不舍大悲。观正法位，而不随<br>
        小乘。观诸法虚妄，无牢无人，无主，无相，本愿未满，而不虚福德，禅定智慧。修如此法<br>
        ，是名菩萨不住无为。又具福德故，不住无为。具智慧故，不尽有为。大慈悲故，不住无为<br>
        。满本愿故，不尽有为。集法药故，不住无为。随授药故，不尽有为。知众生病故，不住无<br>
        为。灭众生病故，不尽有为。诸正士。菩萨已修此法，不尽有为，不住无为。是名尽无尽解<br>
        脱法门。汝等当学。尔时彼诸菩萨，闻说是法，皆大欢喜。以众妙华，若干种色，若干种香<br>
        。散三千大千世界．供养於佛，及此经法，并诸菩萨已。稽首佛足．叹未曾有。言释迦牟尼<br>
        佛，乃能於此善行方便。言已。忽然不现，还到彼国。<br>
        <br>
        </p>
        <p>尔时世尊问维摩诘：汝欲见如来。为以何等观如来乎。维摩诘言：如自观身实相。观佛亦然<br>
        。我观如来，前际不来，後际不去。今则不住。不观色。不观色如。不观色性。不观受想行<br>
        识。不观识如。不观识性。非四大起。同於虚空。六入无积。眼耳鼻舌身心已过。不在三界<br>
        。三垢已离。顺三脱门。具足三明。与无明等。不一相，不异相。不自相，不他相。非无相<br>
        ，非取相。不此岸，不彼岸，不中流，而化众生。观於寂灭，亦不永灭。不此不彼。不以此<br>
        ，不以彼。不可以智知。不可以识识。无晦无明。无名无相。无强无弱。非净非秽。不在方<br>
        ，不离方。非有为，非无为。无示无说。不施不悭。不戒不犯。不忍不恚。不进不怠。不定<br>
        不乱。不智不愚。不诚不欺。不来不去。不出不入。不切言语道断。非福田，非不福田。非<br>
        应供养，非不应供养。非取非舍。非有相，非无相。同真际。等法性。不可称。不可量。过<br>
        诸称量。非大非小。非见非闻。非觉非知。离众结缚。等诸智。同众生。於诸法，无分别。<br>
        一切无失。无浊无恼。无作无起。无生无灭。无畏无忧。无喜无厌。无已有，无当有，无今<br>
        有。不可以一切言说，分别显示。世尊。如来身为若此。作如是观。以斯观者。名为正观。<br>
        若他观者，名为邪观。尔时舍利弗维摩诘：汝於舍没而来生此。维摩诘言：汝所得法，有没<br>
        生乎。舍利弗言：无没生也。若诸法无没生相，云何问言，汝於何没而来生此。於意云何。<br>
        譬如幻师，幻作男女，宁没生耶舍利弗言：无没生也。汝岂不闻，佛说诸法，如幻相乎。答<br>
        曰：如是。若一切法如幻相者。云何问言，汝於何没，而来生此。舍利弗。没者，为虚诳法<br>
        ，败坏之相。生者。为虚诳法，相续之相。菩萨虽没，不尽善本。虽生，不长诸恶。是时佛<br>
        告舍利弗：有国名妙喜。佛号无动。是维摩诘，於彼国没，而来生此。舍利弗言：未曾有也<br>
        。世尊。是人乃能舍清净土，而来乐此多怒害处。维摩诘语舍利弗：於意云何，日光出时，<br>
        与冥合乎。答曰：不也。日光出时，则无众冥。维摩诘言：夫日何故行阎浮提。答曰：欲以<br>
        明照，为之除冥。维摩诘言：菩萨如是。虽生不净佛土。为化众生。不与愚　而共合也。但<br>
        灭众生烦恼　耳。是时大众渴仰，欲见妙喜世界，无动如来，及其菩萨声闻之众。佛知一切<br>
        众会所念。告维摩诘言：善男子，为此众会，现妙喜国，无动如来，及诸菩萨声闻之众。众<br>
        皆欲见。於是维摩诘心念。吾当不起於座。接妙喜国。铁围山川，溪谷，江河，大海，泉源<br>
        ，须弥诸山。及日月星宿，天龙鬼神，梵天等宫。并诸菩萨声闻之众，城邑聚落，男女大小<br>
        ，及至无动如来。及菩提树，诸妙莲华，能於十方，作佛事者，三道宝阶。从阎浮提，至忉<br>
        利天。以此宝阶，诸天来下，悉为礼敬无动如来，听受经法。阎浮提人，亦登其阶，上升忉<br>
        利，见彼诸天。妙喜世界，成就如是无量功德。上至阿迦尼叱天，下至水际。以右手断取，<br>
        如陶家轮。入此世界。犹得华　，示一切众。作是念已。入於三昧，现神通力。以其右手，<br>
        断取妙喜世界，置於此土。彼得神通菩萨，及声闻众并馀天人，俱发声言：唯，然，世尊。<br>
        谁取找去。愿见救护。无动佛言。非我所为。是维摩诘神力所作。其馀未得神通者，不觉不<br>
        知己之所往。妙喜世界，虽入此土，而不增减。於是世界，亦不迫隘，如本无异。尔时释迦<br>
        牟尼佛，告诸大众：汝等且观妙喜世界，无动如来。其国严饰。菩萨行净。弟子清白。皆曰<br>
        ，唯，然，己见佛言。若菩萨欲得如是清净佛土。当学无动如来，所行之道。现此妙喜国时<br>
        。娑婆世界，十四那他人，发阿耨多罗三藐三菩提心。皆愿生於妙喜佛土。释迦牟尼佛，即<br>
        记之曰：当生彼国。时妙喜世界，於此国土，所应饶益，其事讫已，还复本处。举众皆见。<br>
        佛告舍利弗：汝见此妙喜世界，及无动佛不。唯，然，已见。世尊。愿使一切众生，得清净<br>
        土，如无动佛。获神通力，如维摩诘。世尊。我等快得善利。得见是人，亲近供养。其诸众<br>
        生，若今现在，若佛灭後，闻此经者，亦得善利。况复闻已，信解受持，读诵解说，如法修<br>
        行。若有手得，是经典者，便为已得，法宝之藏。若有读诵，解释其义，如说修行，则为诸<br>
        佛之所护念。其有供养，如是人者，当知则为供养於佛。其有书持此经卷者，当知其室，即<br>
        有如来。若闻是经能随喜者，斯人则为趣一切智。若能信解此经，乃至一四句偈，为他说者<br>
        ，当知此人，即是受阿耨多罗三藐三菩提记。<br>
        <br>
        </p>
        <p>尔时释提桓因，於大众中，白佛言：世尊。我虽从佛及文殊师利，闻百千经。未曾闻此不可<br>
        思议自神通，决定实相经典。如我解佛所说义趣。若有众生，闻此经法，信解受持，读诵之<br>
        者，必得是法不疑。何况如说修行。斯人则为闭众恶趣，开诸善门。常为诸佛之所护念。降<br>
        伏外学。推灭魔怨。修治菩提。安处道场。履践如来所行之迹。世尊。若有受持读诵，如说<br>
        修行者。我当与诸眷属，供养给事，所在聚落城邑，出林旷野，有是经处。我亦与诸眷属，<br>
        听受法故，共到其所。其未信者，当令生信。其己信者，当为作护。佛言：善哉，善哉。天<br>
        帝。如汝所说。吾助尔喜。此经广说过去，未来，现在诸佛，不可思议阿耨多罗三藐三菩提<br>
        。是故天帝。若善男子善女人，受持读诵，供养是经者，则为供养去来今佛。天帝。正使三<br>
        千大千世界，如来满中，譬如甘蔗竹苇，稻麻丛林，若有善男子善女人，或以一劫，或减一<br>
        劫，恭敬尊重，赞叹供养，奉诸所安。至诸佛灭後。以一一全身舍利，起七宝塔。纵广一四<br>
        天下，高至梵天。表刹庄严。以一切华香璎珞，幢　妓乐，微妙第一。若一劫，若减一劫，<br>
        而供养之。天帝。於意云何。其人植福，宁为多不。释提桓因言：多矣，世尊。彼之福德，<br>
        若以百千亿劫，说不能尽。佛告天帝：当知是善男子善女人，闻是不可思议解脱经典，信解<br>
        受持，读诵修行，福多於彼。所以者何。诸佛菩提，皆从此生，菩提之相，不可限量。以是<br>
        因缘。福不可量。佛告天帝：过去无量阿僧只劫，时世有佛，号曰药王如来，应供，正遍知<br>
        ，明行足，善逝，世间解，无上士，调御丈夫，天人师，佛，世尊。世界名大庄严。劫名庄<br>
        严。佛寿二十小劫。其声闻僧，三十六亿那由他。菩萨僧有十二亿。天帝。是时有转轮圣王<br>
        ，名曰宝盖。七宝具足，主四天下。王有千子，端正勇健。能伏怨敌。尔时宝盖，与其眷属<br>
        ，供养药王如来，施诸所安，至满五劫。过五劫已。告其千子：汝等亦当如我，以深心供养<br>
        於佛。於是千子，受父王命，供养药王如来，复满五劫，一切施安。其王一子，名曰月盖。<br>
        独坐思惟，宁有供养，殊过此者。以佛神力，空中有天曰：善男子，法之供养，胜诸供养。<br>
        即问：何谓法之供养。天曰：汝可往问药王如来。当广为汝说法之供养。即时月盖王子。行<br>
        诣药王如来，稽首佛足，却住一面，白佛言：世尊。诸供养中，法供养胜。云何名为法之供<br>
        养。佛言：善男子。法供养者。说佛所说深经。一切世间，难信难受。微妙难见。清净无染<br>
        。非但分别思惟之所能得。菩萨法藏所摄。陀罗尼印印之。至不退转。成就六度。善分别义<br>
        。顺菩提法。众经之上。入大慈悲。离众魔事，及诸邪见。顺因缘法。无我，无人，无众生<br>
        ，无寿命。空无相，无作，无起。能令众生，坐於道场，而转法轮。诸天龙神，乾达婆等，<br>
        所共叹誉。能令众生，入佛法藏。摄诸贤圣，一切智慧。说众菩萨，所行之道。依於诸法实<br>
        相之义。明宣无常，苦空无我，寂灭之法。能救一切，毁禁众生。诸魔外道，殳贪着者，能<br>
        使怖畏。诸佛贤所共称叹。背生死苦，示涅盘乐。十方三世，诸佛所说。若闻如是等经，信<br>
        解受持读诵。以方便力，为诸众生分别解说，显示分明。守护法故。是名法之供养。又於诸<br>
        法，如说修行。随顺十二因缘，离诸邪见。得无生忍，决定无我。无有众生。而於因缘果报<br>
        ，无违无诤，离诸我所。依於义，不依语。依於智，不依识。依了义经，不依不了义经。依<br>
        於法，不依人。随顺法相，无所入，无所归。无明毕竟灭故，诸行亦毕竟灭。乃至生毕竟灭<br>
        故，老死亦毕竟灭。作如是观。十二因缘，无有尽相。不复起相。是名最上法之供养。佛告<br>
        天帝：王子月盖，从药王佛，闻如是法，得柔顺忍。即解宝衣严身之具，以供养佛。白佛言<br>
        ：世尊。如来灭後，我当行法供养，守护正法。愿以威神，加哀建立。令我得降伏魔怨，修<br>
        菩萨行。佛知其心所念，而记之曰：汝之末後，守护法城。天帝。时王子月盖，见法清净。<br>
        闻佛授记。以信出家。修习善法。精进不久。得五神通。具菩萨道。得陀罗尼，无断辩才。<br>
        於佛灭後，才其所得，神通总持辩才之力，满十小劫，药王如来所转法轮，随而分布。月盖<br>
        比丘，以守护法，勤行精进。即於此身，化百万亿人，於阿耨多罗三藐三菩提，立不退转。<br>
        十四那由他人，深发声闻辟支佛心。无量众生，得生天上。天帝。时王宝盖，岂异人乎。今<br>
        现得佛，号宝焰如来。其王千子，即贤劫中千佛是也。从迦罗鸠孙驮为始得佛。最後如来，<br>
        号曰楼至。月盖比丘，则我身是。如是天帝。当知此要。以法供养，於诸供养为上为最。第<br>
        一无比。是故天帝，常以法之供养，供养於佛。<br>
        <br>
        </p>
        <p>於是佛告弥勒菩萨言：弥勒。我今以是无量亿阿僧祗劫，所集阿耨多罗三藐三菩提法，付嘱<br>
        於汝。如是辈经，於佛灭後，末世之中，汝等当以神力，广宣流布，於阎浮提，无令断绝。<br>
        所以者何。未来世中，当有善男子善女人，及天龙鬼神，乾闼婆，罗刹等，发阿耨多罗三藐<br>
        三菩提心，乐於大法。若使不闻，如是等经则失善利。如此辈人，闻是等经，必多信乐。发<br>
        希有心。当以顶受，随诸众生，所应得利，而为广说。弥勒当知。菩萨有二相。何谓为二。<br>
        一者好於杂句文饰之事。二者不畏深义，如实能入。若好杂句文饰事者，当知是为新学菩萨<br>
        。若於如是无染无着，甚深经典，无有恐畏，能入其中。闻已心净，受持读诵，如说修行。<br>
        当知是为久修道行。弥勒。复有二法，名新学者，不能决定，於甚深法。何等为二。一者所<br>
        未闻深经，闻之惊怖生疑。不能随顺。毁谤不信。而作是言。我初不闻。或时於中，说其过<br>
        恶。有此二法，当知是新学菩萨。为自毁伤。不能於深法中，调伏其心。弥勒。复有二法，<br>
        菩萨虽信解深法，犹自毁伤，而不能得无生法忍。何等为二。一者轻慢新学菩萨，而不教诲<br>
        。二者虽信解深法。而取相分别。是为二法。弥勒菩萨闻说是已。白佛言：世尊。未曾有也<br>
        。如佛所说。我当远离如斯之恶。奉持如来无数阿僧只劫，所集阿耨多罗三藐三菩提法。若<br>
        未来世，善男子善女人，求大乘者，当令手得如是等经，与其之力。使受持读诵，为他广说<br>
        。世尊。若後末世，有能受持读诵，为他说者。当知是弥勒神力之所建立。佛言：善哉，善<br>
        哉，弥勒。如汝所说。佛助尔喜。於是一切菩萨，合掌白佛。我等亦於如来灭後。十方国土<br>
        ，广宣流布，阿耨多罗三藐三菩提法。复当开导诸说法者，令得是经。尔时四天王白佛言：<br>
        世尊。在在处处，城邑聚落，山林旷野，有是经卷，读诵解说者。我当率诸官属，为听法故<br>
        ，往诣其所，拥护其人。面百由旬，令无伺求，得其便者。是时佛告阿难：受持是经，广宣<br>
        流布阿难言：唯。我已受持要者。世尊。当何名斯经。佛言：阿难。是经名为维摩诘所说。<br>
        亦名不可思议解脱法门。如是受持。佛说是经已。长者维摩诘，文殊师利，舍利佛，阿难等<br>
        ，及诸天人阿修罗，一切大众。闻佛所说。皆大欢喜。信受奉行。</p>
        </td>
    </tr>
</table>
</center></div>
</body>
</html>
