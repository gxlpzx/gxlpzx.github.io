<html>

<head>
<meta http-equiv="Content-Type"
content="text/html; charset=utf-8">
<meta name="GENERATOR" content="Microsoft FrontPage Express 2.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><font size="6"><strong>佛 说 长 者 法 志
妻 经</strong></font></p>
<div align="center"><center>

<table border="1">
    <tr>
        <td width="100%">闻如是： <p>一时佛在舍卫国只树给孤独园，与大比丘千二百五十；菩萨万人俱。
        </p>
        <p>佛时清旦，著衣持钵，入城分卫。比丘菩萨，皆悉侍从。诸天龙神、及香<br>
        　音神、无善之神、凤凰神、山神、执乐神王，皆散华烧香、鼓诸音乐，<br>
        歌叹佛德，而说颂曰：「<br>
        从无数亿劫　积行难可量　慈愍于众生　使发大道行　三界犹幻化<br>
        一切悉空无　能晓了此慧　度脱诸十方　三十二相明　姿好八十种<br>
        口出万亿香　功德自严容　虽处现三界　开示三道场　三垢今已灭<br>
        除于三界殃　心如明月珠　处欲无所著　等行离爱憎　一切无适莫」
        </p>
        <p>於是人民闻歌颂佛德，一国集会，观佛行来，举动进止，法则安徐，威容<br>
        　之颜，犹星中月；如日初出，普照天下，无所　碍；譬如梵王，处诸天<br>
        　中；如天帝释，处忉利宫，诸天中尊；犹须弥山，现于大海，四域之中<br>
        　，安不可动。欢喜踊跃，叉手归命。 </p>
        <p>佛至长者法志门外，进到中阁，放大光明，皆照十方。时长者妻，严庄床<br>
        　座，文饰身形，众宝璎珞，服　檀香，面彩颜貌，五色　煌，谓可保常<br>
        　，奴客婢使，小有过失，挝捶苦毒，不问曲直。遥见佛明，超于日光，<br>
        　心自念言：「此之显耀，非类日月，释梵诸天，凡俗之光，其明清凉，<br>
        　安隐无量，我身蒙之，一切无患，不饥不渴，自然饱满，云何行仗加於<br>
        　仆从。」速趣向阁，睹见世尊，相好威耀，难可为喻，诸根寂定，无有<br>
        　衰入，犹七宝山，晃晃巍巍，惭惧悲喜，稽首佛足，悔过殃衅，所犯无<br>
        　状，既为女人，不能自贵，瞠喜由己，今首罪衅，不敢藏匿。<br>
        ^^(注)<br>
        佛言：「善哉！善哉！汝获善利，离一切衰，见身殃咎，改往修来，人身<br>
        　难得，佛经难值，亿世时有。所以堕女人身中者何？　欲姿态，在於其<br>
        中，不能修身，放心恣意，嫉妒多口，贪于形貌，而自恃怙，世间无常<br>
        豪富威势，须臾间耳，当视诸下，犹如赤子，豪富贫贱，如月进退，若<br>
        日出没，水火风起，不久则衰，一切道俗，皆从心兴，上天人间，地狱<br>
        饿鬼，畜生之类，皆由己耳，佛天中天，缘觉声闻，亦复如是，今我斯<br>
        身，三十二相，八十种好，彻睹十方，悉从解达。」
        </p>
        <p>女闻佛言，欢喜无量，重自归命，责己蒙冥，惟受不及开化，未闻无上之<br>
        　诲。 </p>
        <p>佛言：「施行十善义，身不杀、盗、淫；口不妄言、两舌、绮语、恶口；<br>
        　意不嫉、恚、痴。当奉六度：布施、持戒、忍辱、精进、一心、智慧。<br>
        　遵四等心：慈、悲、喜、护。普弘大哀，自致得三十二相，八十种好。」
        </p>
        <p>乃为奴客婢使，教以辛苦生死罪福，示语三涂之患难也，诫以道禁义理之<br>
        　事，胜於挝杖。 </p>
        <p>庄严璎珞有四事，何等为四？一曰笃信；二曰戒禁；三曰三昧；四曰智慧<br>
        　，是为四事，菩萨自庄严，心计大乘，无男无女，犹如幻化，画师所作<br>
        　，随意则成，晓了空慧，一切本净，得无名身，四无所畏，四事不护，<br>
        　独步三界，度脱一切。 </p>
        <p>女闻佛教，心开踊跃，即发无上正真道意，立不退转地。
        </p>
        <p>时天帝释来在佛後，谓女言曰：「佛道难得，不如求转女为男，日月天帝<br>
        　，转轮圣王。」 </p>
        <p>於是女以偈颂曰：「<br>
        　天帝日月王　转轮四域主　威势无几间　不可久恃怙　仕豪如朝露<br>
        　梦中有所睹　觉已忽灭尽　不知所凑处　五阴如幻化　三界由己作<br>
        　三世以平等　道心无等侣　谛解作是了　谁男何所女」<br>
        　天帝闻斯言　默默无所语 </p>
        <p>佛言：「善哉！善哉！诚如所云，三处如幻化、影响、野马、水月、芭蕉<br>
        　，俗人不解，计有吾我，便倚三界，不能自济。」
        </p>
        <p>女心即解，变为男子，踊在虚空，下礼佛足。佛告女曰：「汝於後世恒沙<br>
        　来劫，当得作佛，号无垢王如来、至真等正觉、明行成、为善逝、世间<br>
        　解、无上士道、法御天人师、佛、号天中天，世曰光净」。时来会者天<br>
        　人民，无央数千，见此变应，皆发无上正真道意。
        </p>
        <p>时长者妻一切下使，前白佛言：「尊者卑者，本甯异乎？」佛言：「一切<br>
        　本无，随心所存，虽为下使，发心为道，可得成佛，既为尊豪，恣心　<br>
        　慢，不离恶趣，地狱、恶鬼、畜生之中，犹月增减、如树盛衰，一切非<br>
        　常，无一可赖，惟道深慧，乃可保常，犹如虚空，无进无退。」时诸下<br>
        　使，踊跃欣豫，发大道意，变为男子，得不起忍。
        </p>
        <p>佛告阿难：「五阴无处，六情无根，十二因缘，而无端绪，四大寄因，何<br>
        　所是人。」 </p>
        <p>　　佛说如是，莫不欢喜。<br>
        　 </p>
        <p>注：「今首罪衅」的「衅」应为：上为「学」之上半，下为「且」<br>
        <br>
        </p>
        <p>　回向文<br>
        愿以此功德　庄严佛净土　上报四重恩　下济三涂苦<br>
        普愿尽法界　沈溺诸有情　悉发菩提心　尽此一报身<br>
        同生极乐国<br>
        <br>
        </p>
        <p>输入者: 阎学新<br>
        校对者: gamblers.bbs
        二校者: keyboard.bbs
        </td>
    </tr>
</table>
</center></div>
</body>
</html>
