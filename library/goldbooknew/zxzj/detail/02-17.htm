<html>

<head>
<meta http-equiv="Content-Type"
content="text/html; charset=utf-8">
<meta name="GENERATOR" content="Microsoft FrontPage Express 2.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><font size="6"><strong>佛 说 八 大 菩 萨
经</strong></font></p>

<p align="center">西天译经三藏朝散大夫试光</p>

<p align="center">录卿明教大师臣法贤奉诏译</p>
<div align="center"><center>

<table border="1">
    <tr>
        <td width="100%">如是我闻： <p>一时佛在舍卫国只树给孤独园，与大　刍众千二百五十人俱。
        </p>
        <p>复有八大菩萨摩诃萨，其名曰：<br>
        妙吉祥菩萨摩诃萨　圣观自在菩萨摩诃萨<br>
        慈氏菩萨摩诃萨　　虚空藏菩萨摩诃萨<br>
        普贤菩萨摩诃萨　　金刚手菩萨摩诃萨<br>
        除盖障菩萨摩诃萨　地藏菩萨摩诃萨　　以为上首。
        </p>
        <p>复有诸大菩萨摩诃萨，其名曰：<br>
        无能胜菩萨摩诃萨　龙相菩萨摩诃萨<br>
        喜意菩萨摩诃萨　　无垢藏菩萨摩诃萨<br>
        无垢称菩萨摩诃萨　智王菩萨摩诃萨<br>
        无边军菩萨摩诃萨　智光菩萨摩诃萨<br>
        慧光菩萨摩诃萨　　慧灯菩萨摩诃萨<br>
        智灯菩萨摩诃萨　　梵授菩萨摩诃萨<br>
        天冠菩萨摩诃萨　　如是等诸大菩萨，皆来会坐。
        </p>
        <p>尔时世尊告舍利弗：「汝今谛听，<br>
        过东方恒河沙数世界，有一佛刹名无能胜，彼土有佛，名善精进吉祥如<br>
        　来应正等觉，现为众生说微妙法。<br>
        复次舍利弗，又过东方十恒河沙世界，有一佛刹名曰无我，彼土有佛，<br>
        　号普照如来应供正等觉，现为众生说微妙法。<br>
        复次舍利弗，又过东方三恒河沙数世界，有一佛刹名曰善爱，彼土有佛<br>
        　，号吉祥如来应供正等觉，现为众生说微妙法。<br>
        复次舍利弗，又过东方三十四恒河沙世界，有一佛刹名寂静藏，彼土有<br>
        　佛，号印捺罗计睹特＊惹王如来应供正等觉，现为众生说微妙法。<br>
        ＊字为左口右缚<br>
        复次舍利弗，又过东方五恒河沙世界，有一佛刹名曰离尘，彼土有佛，<br>
        　号喜功德光自在王如来应供正等觉，现为众生说微妙法。」
        </p>
        <p>佛告舍利弗：「若有善男子善女人等，於此经中闻是诸佛如来名号，一心<br>
        　谛听或自忆念、或书写读诵为他解说，彼人命终，不堕恶趣、不生边地<br>
        　邪见诸恶律仪下贱族中、亦不生於长寿天中、亦不生於五浊恶世，饥馑<br>
        　疾病刀兵劫中、亦无王难水难火难贼盗虎狼等难，常生佛刹及天上人间<br>
        、身相端严诸根具足、眷属圆满、得宿命智、具六波罗蜜、行四无量法<br>
        、通达一甚深法藏、成最上道。」 </p>
        <p>佛说此经已，诸大菩萨、舍利弗及诸　刍、天人阿修罗等，闻佛所说，皆<br>
        　大欢喜，信受奉行。<br>
        　 </p>
        <p>　回向文<br>
        愿以此功德　庄严佛净土　上报四重恩　下济三涂苦<br>
        普愿尽法界　沈溺诸有情　悉发菩提心　尽此一报身<br>
        同生极乐国<br>
        <br>
        </p>
        <p>输入者: 阎学新<br>
        校对者: keyboard.bbs
        </td>
    </tr>
</table>
</center></div>
</body>
</html>
