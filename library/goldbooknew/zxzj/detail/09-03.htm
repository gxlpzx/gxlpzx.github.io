<html>

<head>
<meta http-equiv="Content-Type" content="text/html; charset=utf-8">
<meta name="GENERATOR" content="Microsoft FrontPage 3.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><big><big><big><strong>佛 说 戒 消 灾 经</strong></big></big></big></p>

<p align="center">吴月支优婆塞支谦译</p>
<div align="center"><center>

<table border="1">
  <tr>
    <td width="100%">闻如是：<br>
    <br>
    一时，佛在舍卫国。<br>
    <br>
    尔时有一县皆奉行佛五戒十善，一县界无酿酒者，中有大姓家子欲远贾贩<br>
    ，临行父母语其子言：「汝勤持五戒，奉行十善，慎莫饮酒，犯佛重戒<br>
    。」受戒而行，到他国，见故同学亲友相得欢喜，归出蒲萄酒，欲共饮<br>
    之，辞曰：「吾国土奉佛五戒，无敢犯者，饮酒後生为人愚痴，不值见<br>
    佛，且辞亲行，父母相戒，以酒蒸仍违教犯戒，罪莫大也。知识区区别<br>
    久会同，心虽喜悦，不宜使吾犯戒，违亲教也。」主人言：「吾与卿同<br>
    师，恩则兄弟，吾亲则是子亲，父母相饮，岂可违之，若吾在卿家，必<br>
    顺子亲。」事不获已，乃听饮之，醉卧三日，醒悟心悔惧怖，事讫还家<br>
    ，具首於亲，父母报言：「汝违吾教，加复犯戒，乱法之渐，非孝子也<br>
    ，无得说之。」为国作先，便以所得物逐令出国，无宜留此。子以犯戒<br>
    ，为亲所逐，乃到他国，住客舍家，主人所事三鬼神能作人现对面饮食<br>
    与人语言，主人事之积年疲劳，居财空尽，而家疾病死丧不绝，患厌此<br>
    鬼私共论之，鬼知人意，而患苦之，鬼自相共议，此人财产空讫，正为<br>
    吾人耳，未曾有益，令相厌患，宜求珍宝以施与之，令其心悦，便行盗<br>
    他方国主库藏好宝，积置园中，报言：「汝事吾历年，勤苦甚久，今欲<br>
    福汝，使汝得饶富，此乃快乎？」主人言：「受大神恩。」鬼曰：「汝<br>
    园中有金银，可往取之，方有大福，令得汝愿。」主人欣然入园，见物<br>
    奇异，负挟归舍，辞谢受恩：「明日欲设饮食，愿屈顾下。」施设肴馔<br>
    皆办，鬼神来诣门，见舍卫国人在主人舍，便奔走而去，主人追呼请还<br>
    ：「今设卫供皆已办具，大神既已下顾，委去何为？」神曰：「卿舍尊<br>
    客，吾焉得前。」重复惊走。主人还归坐自思惟：吾舍之中，无有异人<br>
    　　　　，正有此人耳。即出言语，供设所有，极相娱乐，饮食已竟，因问之曰<br>
    　　　　：「卿有何功德於世？有此吾所事神畏子而走。」客具说佛功德五戒十<br>
    善，实犯酒戒，为亲所逐，尚余四戒，故为天神所见营护，卿神不敢当<br>
    之。主人言：「吾虽事此神，久患厌之，今欲奉持佛五戒。」因从客受<br>
    三自归五戒十善，一心精进，不敢懈怠，问佛所在，可得见不。客曰：<br>
    「佛在舍卫国给孤独园中，往立可见。」主人一心到彼，经历一亭，中<br>
    立一女人端正，是　人鬼妇也，男子行路回远，时日逼暮，从女人寄一<br>
    宿，女即报言：「慎勿留此，宜急前去。」男子问曰：「用何等故，将<br>
    有意乎？」女人报曰：「吾已语卿，用复问为？」男子自念：前舍卫国<br>
    人，完佛四戒，我神尚为畏之乃尔，我已受三自归五戒十善，心不懈怠<br>
    ，何畏惧乎！遂自留宿，　人鬼见护戒神徘徊其傍，去亭四十里，一宿<br>
    不归。明日男子进路见鬼所　人骸骨狼籍，衣毛而起，心怖而悔，退自<br>
    思惟：我在本国，家居衣食极快足用，空为此人所化，言佛在舍卫国，<br>
    未睹奇妙，反见骸骨纵横，恶意更生，自念不如还彼女人，将归本土，<br>
    共居如故，不亦乐乎。即时回还至亭所，因从女人复求留宿，女谓男子<br>
    ：「何复还耶？」答曰：「行计不成，故回还耳，复寄一宿。」女言：<br>
    「卿死矣，吾夫是　人鬼，方来不久，卿急去此。」男子不信，遂止不<br>
    去，心更迷惑，　意复生，不复信佛三自归之德、五戒十善之心，天神<br>
    即去无复护之。鬼得来还，女人恐鬼食此男子，哀愍藏之瓮中，鬼闻人<br>
    气谓妇言：「尔得肉耶？吾欲　之。」妇言：「我不行从何得肉？」妇<br>
    问鬼：「卿昨何以不归？」鬼言：「坐汝所为而舍尊客宿令吾见逐。」<br>
    瓮中男子　益恐怖，不复识三自归意。妇言：「何以不得肉乎？」鬼言<br>
    ：「正为汝舍佛弟子，天神逐我出四十里外，露宿震怖，於今不安，故<br>
    不得肉。」妇闻默喜，因问其夫：「佛戒云何悉所奉持？」鬼言：「<br>
    我大饥极，急以肉来，不得问此，此是无上正真之戒，非吾所敢说也。<br>
    」妇言：「为说之，我当与卿肉。」鬼类贪残，欲食无止，妇迫问之，<br>
    因便为说三自归五种戒：一曰慈仁不杀；二曰清信不盗；三曰守贞不　<br>
    ；四曰口无妄言；五曰孝顺不醉。鬼初说一戒时妇辄受之，五戒心执口<br>
    诵，男子於瓮中识五戒随受之。天帝释知此二人心自归佛，即选善神五<br>
    十人拥护两人，鬼遂走去。到明日妇问男子怖乎？答曰：「大怖！蒙仁<br>
    者恩，心悟识佛。」妇言男子：「昨日何以回还？」答曰：「吾见新久<br>
    死人骸骨，纵横恐畏，故屈还耳。」妇言：「骨是吾所弃者也，吾本良<br>
    家之女，为鬼所掠，取吾作妻，非穷无诉，今蒙仁恩，得闻佛戒，得离<br>
    此鬼。」妇言：「贤者今欲到何所？」男子报言：「吾欲到舍卫国见佛<br>
    。」妇言：「善哉！吾置本国及父母，随贤者见佛。」便俱前行，逢四<br>
    百九十八人，因相问讯：「诸贤者从何所来，欲到何所？」答曰：「吾<br>
    等从佛所来。」问言：「卿等已得见佛，何为复去？」报言：「佛日说<br>
    经意中罔罔故尚不解，今还本国。」两贤者具说本末，以鬼畏戒，高行<br>
    之人，意乃开解，俱还见佛。<br>
    <br>
    佛遥见之，则笑，口中五色光出，阿难长跪：「佛不妄笑，将有所说。」<br>
    <br>
    佛语阿难：「汝见是四百九十八人还不？」对曰：「见之。」佛言：「此<br>
    四百九十八人今得其本师，来见佛者，皆当得道。」<br>
    <br>
    五百人至佛所前，为佛作礼，一心听经，心开意解，皆作沙门，得阿罗汉<br>
    道。<br>
    <br>
    佛言：「犯酒戒者，则是客舍主人与此女人累世兄弟也，然此二人是四百<br>
    九十八人前世之师也，凡人求道，要当得其本师及其善友，尔乃解耳。<br>
    」<br>
    <br>
    佛说经竟，诸比丘皆大欢喜，前为佛作礼而去。<br>
    <br>
    　回向文<br>
    愿以此功德　庄严佛净土　上报四重恩　下济三涂苦<br>
    普愿尽法界　沈溺诸有情　悉发菩提心　尽此一报身<br>
    同生极乐国<br>
    <br>
    <br>
    输入者: 阎学新<br>
    &#26;<br>
    </td>
  </tr>
</table>
</center></div>
</body>
</html>
