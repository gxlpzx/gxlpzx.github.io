<html>

<head>
<meta http-equiv="Content-Type"
content="text/html; charset=utf-8">
<meta name="GENERATOR" content="Microsoft FrontPage Express 2.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><font size="6"><strong>佛 说 造 塔 功 德
经</strong></font></p>

<p align="center">大唐中天竺三藏法师地婆诃罗唐言日照
译</p>
<div align="center"><center>

<table border="1">
    <tr>
        <td width="100%">如是我闻： <p>一时佛在忉利天宫白玉座上，与大比丘大菩萨等，及彼天主无量众俱。
        </p>
        <p>时彼大梵天王、那罗延天、大自在及五乾闼婆王等，各与眷属俱来至<br>
        佛所，欲问如来造塔之法，及塔所生功德之量。会中有菩萨名观世音，<br>
        　知其意，即从座起，偏袒右肩、右膝著地、合掌向佛，而作是言：「世<br>
        　尊！今此诸天乾闼婆等故来至此，欲请如来造塔之法，及塔所生功德之<br>
        　量唯愿世尊为彼解说，利益一切无量众生。」
        </p>
        <p>　尔时，世尊告观世音菩萨言：「随所在方未有塔处，能於其中建立之<br>
        　者，其状高妙，出过三界，乃至小如庵罗果，所有表刹上至梵天；乃至<br>
        　小犹如针等，所有轮盖覆彼大千；乃至小犹如枣叶，於彼塔内，藏掩如<br>
        　来所有舍利、发、牙、髭、爪，下至一分；或置如来所有法藏十二部经<br>
        ，下至一四句偈。其人功德，如彼梵天，命终之後，生於梵世。於彼寿<br>
        　尽，生五净居，与彼诸天等无有异。善男子！如我所说如是之事，是彼<br>
        　塔量功德之因缘。汝诸天等应当修学。」
        </p>
        <p>　尔时，观世音菩萨复白佛言：「世尊！如向所说，安置舍利，及以法<br>
        藏，我已受持，不审如来四句之义，唯愿为我分别演说。」
        </p>
        <p>　尔时，世尊说是偈言：「<br>
        　　　　『诸法因缘生　我说是因缘
        因缘尽故灭　我作如是说』<br>
        善男子！如是偈义，名佛法身，汝当书写，置彼塔内。何以故？一切因<br>
        缘及所生法性空寂故。是故我说名为法身。若有众生解了如是因缘之义<br>
        ，当知是人即为见佛。」 </p>
        <p>　尔时，观世音菩萨及彼诸天、一切大众乾闼婆等，闻佛所说，皆大欢<br>
        喜，信受奉行。 </p>
        <p>　回向文<br>
        愿以此功德　庄严佛净土　上报四重恩　下济三涂苦<br>
        普愿尽法界　沈溺诸有情　悉发菩提心　尽此一报身<br>
        同生极乐国<br>
        <br>
        </p>
        <p>输入者: 阎学新<br>
        校对者: gamblers.bbs
        </td>
    </tr>
</table>
</center></div>
</body>
</html>
