<html>

<head>
<meta http-equiv="Content-Type" content="text/html; charset=utf-8">
<meta name="GENERATOR" content="Microsoft FrontPage 3.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><big><big><big><strong>摩诃般若波罗蜜大明咒经</strong></big></big></big></p>

<p align="center">姚秦天竺三藏鸠摩罗什译 </p>
<div align="center"><center>

<table border="1">
  <tr>
    <td width="100%">观世音菩萨，行深般若波罗蜜时，照见五阴空，度一切苦厄。
    <p>舍利弗， </p>
    <p>色空故，无恼坏相；<br>
    受空故，无受相；<br>
    想空故，无知相；<br>
    行空故，无作相；<br>
    识空故，无觉相。 </p>
    <p>何以故？舍利弗， </p>
    <p>非色异空，非空异色；色即是空，空即是色。<br>
    受、想、行、识，亦复如是。 </p>
    <p>舍利弗，是诸法空相，不生、不灭、不垢、不净、不增、不减。<br>
    是空法非过去、非未来、非现在。 </p>
    <p>是故空中无色，无受、想、行、识，<br>
    无眼、耳、鼻、舌、身、意，<br>
    无色、声、香、味、触、法，<br>
    无眼界，乃至无意识界，<br>
    无无明，亦无无明尽，<br>
    乃至无老死，亦无老死尽，<br>
    无苦、集、灭、道，<br>
    无智、亦无得，<br>
    以无所得故，菩萨依般若波罗蜜故，心无　碍，<br>
    无　碍故，无有恐怖，远离一切颠倒梦想苦恼，究竟涅盘。<br>
    三世诸佛，依般若波罗蜜故，得阿耨多罗三藐三菩提。<br>
    故知般若波罗蜜，是大明咒、是无上明咒、是无等等明咒，能除一切苦，真实不虚。
    </p>
    <p>故说般若波罗蜜咒，即说咒曰： </p>
    <p>揭帝揭帝。波罗揭帝。波罗僧揭帝。菩提僧莎呵。 </td>
  </tr>
</table>
</center></div>
</body>
</html>
