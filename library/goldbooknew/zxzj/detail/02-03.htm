<html>

<head>
<meta http-equiv="Content-Type"
content="text/html; charset=utf-8">
<meta name="GENERATOR" content="Microsoft FrontPage Express 2.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><font size="7"><strong>佛说观无量寿佛经</strong></font></p>

<p align="center">刘宋西域三藏法师礓良耶舍译</p>
<div align="center"><center>

<table border="1">
    <tr>
        <td width="100%">　　如是我闻，一时佛在王舍城耆　崛山中，与大比丘众千二百五十人俱；菩萨三万二千<br>
        ，文殊师法王子而为上首。 <p>　　尔时王舍大城有一太子名阿　世，随顺调达恶友之教，收执父王频婆娑罗，幽闭置於<br>
        七重室内制诸群臣，一不得往。 </p>
        <p>　　国太夫人，名韦提希，恭敬大王，澡浴清净，以酥蜜和（麦少），用涂其身；诸璎珞<br>
        中，盛葡萄浆，密以上王。尔时大王，食（麦少）饮浆，求水漱口。漱口毕已，合掌恭敬<br>
        ，向耆　崛山，遥礼世尊，而作是言：大目犍连，是吾亲友，愿兴慈悲，授我八戒。
        </p>
        <p>　　时目犍连，如鹰隼飞，疾至王所。日日如是，授王八戒。世尊亦遣尊者富楼那，为王<br>
        说法。如是时间，经三七日，王食（麦少）蜜，得闻法故，颜色和悦。
        </p>
        <p>　　时阿　世，问守门者，父王今者，犹存在耶？时守门人白言：大王！国太夫人，身涂<br>
        （麦少）蜜，璎珞盛浆，持用上王。沙门目连，及富楼那，从空而来，为王说法，不可禁<br>
        制。 </p>
        <p>　　时阿　世，闻此语已，怒其母曰：我母是贼，与贼为伴。沙门恶人，幻惑咒术，令此<br>
        恶王，多日不死。即执利剑，欲害其母。 </p>
        <p>　　时有一臣，名曰月光，聪明多智，及与耆婆，为王作礼。白言：大王！臣闻毗陀论经<br>
        说，劫初以来，有诸恶王，贪国位故，杀害其父，一万八千，未曾闻有无道害母。王今为<br>
        此杀逆之事，污刹利种，臣不忍闻，是旃陀罗，我等不宜复住於此。时二大臣，说此语竟<br>
        ，以手按剑，却行而退。 </p>
        <p>　　时阿　世，惊怖惶惧，告耆婆言：汝不为我耶？
        </p>
        <p>　　耆婆白言：大王！慎莫害母。 </p>
        <p>　　王闻此语，忏悔求救，即便拾剑，止不害母。敕语内官，闭置深宫，不令复出。
        </p>
        <p>　　时韦提希，被幽闭已，愁忧憔悴，遥向耆　崛山，为佛作礼，而作是言：如来世尊！<br>
        在昔之时，恒遣阿难，来慰问我。我今愁忧，世尊威重，无由得见；愿遣目连，尊者阿难<br>
        ，与我相见。作是语已，悲泣雨泪，遥向佛礼，未举头顷。
        </p>
        <p>　　尔时世尊，在耆　崛山，知韦提希心之所念，即敕大目犍连及以阿难，从空而来。佛<br>
        从耆　　山没，於王宫出。时韦提希，礼已举头，见世尊释迦牟尼佛，身紫金色，坐百宝<br>
        莲华。目连侍左，阿难侍右。释梵护世诸天，在虚空中，普雨天华，持用供养。<br>
        <br>
        <br>
        </p>
        <p>时韦提希，见佛世尊，自绝璎珞，举身投地，号泣向佛自言：
        </p>
        <p>世尊！我宿何罪，生此恶子？<br>
        世尊复有何等因缘，与提婆达多，共为眷属？<br>
        唯愿世尊，为我广说无忧恼处，我当往生，不乐阎浮提浊恶世也！<br>
        此浊恶处，地狱饿鬼畜生盈满，多不善聚。<br>
        愿我未来，不闻恶声，不见恶人。<br>
        今向世尊，五体投地，求哀忏悔。唯愿佛日，教我观於清净业处。
        </p>
        <p>尔时世尊，於眉间光，其光金色，偏照十方无量世界，还住佛顶，化为金台，如须弥山。<br>
        十方诸佛净妙国土，皆於中现。<br>
        或有国土，七宝合成。<br>
        复有国土，纯是莲华。<br>
        复有国土，如自在天宫。<br>
        复有国土，如玻璃镜。<br>
        十方国土，皆於中现。有如是等无量诸佛国土，严显可观，令韦提希见。
        </p>
        <p>时韦提希白佛言：世尊！是诸佛土，虽复清净，皆有光明。<br>
        　　　　　　　　我今乐生极乐世界阿弥陀佛所，唯愿世尊，教我思惟，教我正受。
        </p>
        <p>尔时世尊，即便微笑，有五色光，从佛口出，一一光照频婆娑罗王顶。
        </p>
        <p>尔时大王，虽在幽闭，心眼无障。遥见世尊，头面作礼。自然增进，成阿那含。
        </p>
        <p>尔时世尊告韦提希，汝今知不？阿弥陀佛，去此不远。汝当系念，谛观彼国净业成者。<br>
        我今为汝广说众譬，亦令未来世一切凡夫，欲修净业者，得生西方极乐国土。
        </p>
        <p>欲生彼国者，当修三福： </p>
        <p>一者、孝养父母，奉事师长，慈心不杀，修十善业。<br>
        二者、受持三归，具足众戒，不犯威仪。<br>
        三者、发菩提心，深信因果，读诵大乘，劝进行者。
        </p>
        <p>如此三事，名为净业。 </p>
        <p>佛告韦提希：汝今知不？此三种业，乃是过去未来现在，三世诸佛净业正因。<br>
        <br>
        <br>
        </p>
        <p>　　佛告阿难，及韦提希：谛听！谛听！善思念之。如来今者，为未来世一切众生，为烦<br>
        恼贼之所害者，说清净业。善哉韦提希！快问此事。
        </p>
        <p>　　阿难！汝当受持，广为多众，宣说佛语。如来今者，教韦提希，及未来世一切众生，<br>
        观於西方极乐世界。以佛力故，当得见彼清净国土。如执明镜，自见面像。见彼国土极妙<br>
        乐事，心欢喜故，应时即得无生法忍。 </p>
        <p>　　佛告韦提希：汝是凡夫，心想羸劣，未得天眼，不能远观。诸佛如来，有异方便，令<br>
        汝得见。 </p>
        <p>　　时韦提希白佛言：世尊！如我今者，以佛力故，见彼国土；若佛灭後，诸众生等，浊<br>
        恶不善，五苦所逼，云何当见阿弥陀佛极乐世界？
        </p>
        <p>　　佛告韦提希：汝及众生，应当专心系念一处，想於西方。<br>
        　　　　　　　　云何作想？凡作想者，一切众生，自非生盲，有目之徒，皆见日没。<br>
        　　　　　　　　当起正念，正坐西向，谛观於日欲没之处，令心坚住，专想不移。<br>
        　　　　　　　　见日欲没，状如悬鼓。既见日已，闭目开目，皆令明了。<br>
        　　　　　　　　是为日想，名曰初观。 </p>
        <p>　　　　　　　　次作水想：见水澄清，亦令明了，无分散意；既见水已，当起冰想；<br>
        　　　　　　　　见冰映彻，作琉璃想；此想成已，见琉璃地，内外映彻，下有金刚七<br>
        　　　　　　　　宝金幢，擎琉璃地；其幢八方，八楞具足，一一方面，百宝所成，一<br>
        　　　　　　　　一宝珠，有千光明，一一光明，八万四千色，映琉璃地，如亿千日，<br>
        　　　　　　　　不可具见；琉璃地上，以黄金绳，杂厕闲错，以七宝界，分齐分明，<br>
        　　　　　　　　一一宝中，有五百色光，其光如华，又似星月，悬处虚空，成光明台<br>
        　　　　　　　　；楼阁千万，百宝合成，於台两边，各有百亿华幢，无量乐器，以为<br>
        　　　　　　　　庄严；八种清风，从光明出，鼓此乐器，演说苦、空、无常、无我之<br>
        　　　　　　　　音。<br>
        　　　　　　　　是为水想，名第二观。 </p>
        <p>　　　　　　　　此想成时，一一观之，极令了了。闭目开目，不令散失。唯除食时，<br>
        　　　　　　　　恒忆此事。如此想著，名为　见极乐园地。若得三昧，见彼国地，了<br>
        　　　　　　　　了分明，不可具说。<br>
        　　　　　　　　是为地想，名第三观。 </p>
        <p>　　<br>
        　　佛告阿难：汝持佛语，为未来世一切大众，欲脱苦者，说是观地法。若观是地者，除<br>
        　　　　　　　八十亿劫生死之罪。舍身他世，必生净国，心得无疑。<br>
        <br>
        <br>
        </p>
        <p>佛告阿难，及韦提希：地想成已，次观宝树。
        </p>
        <p>　　　　　　　　　　观宝树者，一一观之，作七重行树想。一一树，高八千由旬，<br>
        　　　　　　　　　　其诸宝树，七宝华叶，无不具足。一一华叶，作异宝色：<br>
        　　　　　　　　　　琉璃色中，出金色光；玻（王黎）色中，出红色光；<br>
        　　　　　　　　　　玛瑙色中，出砗磲光；砗磲色中，出真珠绿光；<br>
        　　　　　　　　　　珊瑚琥珀，一切众宝，以为映饰。<br>
        　　　　　　　　　　妙真珠网，弥覆树上，一一树上，有七重网；<br>
        　　　　　　　　　　一一网间，有五百亿妙华宫殿，如梵王宫。<br>
        　　　　　　　　　　诸天童子，自然在中，一一童子，五百亿释迦毗楞伽摩尼，<br>
        　　　　　　　　　　以为璎珞。<br>
        　　　　　　　　　　其摩尼光，照百由旬，犹如和合百亿日月，不可具名，<br>
        　　　　　　　　　　众宝闲错，色中上者。<br>
        　　　　　　　　　　此诸宝树，行行相当，叶叶相次。於众叶间，生诸妙华，<br>
        　　　　　　　　　　叶上自然有七宝果，一一树叶，纵广正等二十五由旬，其叶千色，<br>
        　　　　　　　　　　有百种画，如天璎珞；　有众妙华，作　浮檀金色，如旋火轮，<br>
        　　　　　　　　　　宛转叶间，涌生诸果，如帝释瓶。有大光明；化成幢　无量宝盖；<br>
        　　　　　　　　　　是宝盖中，映现三千大千世界，一切佛事，十方佛国，亦於中现。<br>
        　　　　　　　　　　见此树已，亦当次第一一观之，观见树茎枝叶华果，皆令分明。
        </p>
        <p>　　　　　　　　　　是为树想，名第四观。<br>
        <br>
        </p>
        <p>　　次当想水，欲想水者，极乐国土，有八池水；<br>
        一一池水，七宝所成，其宝柔软，如意珠王生，分为十四支。<br>
        一一支，作七宝妙色，黄金为渠，渠下皆以杂色金刚，以为底沙；<br>
        一一水中，有六十亿七宝莲华，一一莲华，团圆正等十二由旬。<br>
        其摩尼水，流注华间，寻树上下。其声微妙，演说苦、空、无常、无我诸婆罗蜜。<br>
        复有赞叹诸佛相好者。如意珠王，涌出金色微妙光明，其光化为百宝色鸟，和鸣哀雅，<br>
        常赞念佛、念法、念僧，是为八功德水想，名第五观。<br>
        <br>
        </p>
        <p>众宝国土，一一界上，有五百亿宝楼，其楼阁中，有无量诸天，作天伎乐；<br>
        又有乐器，悬处虚空，如天宝幢，不鼓自鸣。<br>
        此众音中，皆说念佛、念法、念比丘僧。<br>
        此想成已，名为　见极乐世界宝树宝地宝池，是为总观想，名第六观。<br>
        <br>
        </p>
        <p>若见此者，除无量亿劫极重恶业，命终之後，必生彼国，作是观者，名为正观；<br>
        若他观者，名为邪观。<br>
        <br>
        <br>
        <br>
        </p>
        <p>　　佛告阿难，及韦提希：谛听，谛听，善思念之！吾当为汝分别解说除恼法，汝等忆<br>
        持，广为大众，分别解说。 </p>
        <p>　　说是语时，无量寿佛，住立空中，观世音、大势至，是二大士，侍立左右。光明炽<br>
        盛，不可具见，百千阎浮檀金色，不得为比。
        </p>
        <p>　　时韦提希见无量寿佛已，接足作礼，白佛言：世尊！我今因佛力故，得见无量寿佛<br>
        及二菩萨，未来众生，当云何观无量寿佛及二菩萨？
        </p>
        <p>　　佛告韦提希：欲观彼佛者，当起想念，於七宝地上，作莲华想；令其莲华，一一叶<br>
        上，作百宝色；有八万四千脉，犹如天昼；脉如八万四千光，了了分明，皆令得见。华<br>
        叶小者，纵广二百五十由旬，如是莲华，具有八万四千叶，一一叶间，有百亿摩尼珠王，<br>
        以为映饰；一一摩尼珠，於千光明，其光如盖，七宝合成，偏覆地上。释迦毗楞伽宝，<br>
        以为其台；此莲华台，八万金刚甄叔迦宝，梵摩尼宝，妙珍珠网，以为校饰；於其台上，<br>
        自然而有四柱宝幢，一一宝幢，如百千万亿须弥山，幢上宝幔，如夜摩天宫，复有五百<br>
        亿微妙宝珠，以为映饰；一一宝珠，有八万四千光，一一光，作八万四千异种金色，一<br>
        一金色，偏其宝土，处处变化，各作异相。或为金刚台、或作珍珠网、或作杂华云，於<br>
        十方面，随意变现，施作佛事。是为华座想，名第七观。
        </p>
        <p>　　佛告阿难：如此妙华，是本法藏比丘愿力所成，若欲念彼佛者，当先作此华座想。<br>
        作此想时，不得杂观，皆应一一观之，一一叶，一一珠，一一光，一一台，一一幢，皆<br>
        令分明，如於镜中，自见面相。此想成者，灭除五万亿劫生死之罪，必定当生极乐世界。<br>
        作是观者，名为正观；若他观者，名为邪观。
        </p>
        <p>　　佛告阿难，及韦提希：见此事已，次当想佛，所以者何？诸佛如来，是法界身，入<br>
        一切众生心想中，是故汝等心想佛时，是心即是三十二相，八十随形好，是心作佛，是<br>
        心是佛。诸佛正偏知海，从心想生，是故应当一心系念，谛观彼佛多陀阿伽度，阿罗诃，<br>
        三藐三佛陀。 </p>
        <p>　　想彼佛者，先当想像。闭目开目，见一宝相，如阎浮檀金色，坐彼华上。见像坐已，<br>
        心眼得开，了了分明，见极乐国七宝庄严，宝地宝池，宝树行列，诸天宝幔，弥覆其上，<br>
        众宝罗网，满虚空中，见如此事，极令明了，如观掌中。
        </p>
        <p>　　见此事已，复当更作一大莲华，在佛左边，如前莲华，等无有异，复作一大莲华，<br>
        在佛右边。想一观世音菩萨像，坐左华座，亦作金色，如前无异，想一大势至菩萨像，<br>
        坐右华座。此想成时，佛菩萨像，皆放光明，其光金色，照诸宝树，一一树下，亦有<br>
        三莲华，诸莲华上，各有一佛二菩萨像，偏满彼国。
        </p>
        <p>　　此想成时，行者当闻流水光明，及诸宝树，凫　鸳鸯，皆说妙法；出定入定，恒<br>
        闻妙法。行者所闻，出定之时，忆持不舍，令与修多罗合；若不合者，名为妄想，若<br>
        与合者，名为　想见极乐世界。是为像想，名第八观；作是观者，除无量亿劫生死之<br>
        罪，於现身中，得念佛三昧。<br>
        <br>
        </p>
        <p>　　佛告阿难及韦提希：此想成已，次更当观无量寿佛身相光明。阿难当知！无量寿佛，<br>
        身如百千万亿夜摩天　浮檀金色，佛身高六十万亿那由他恒河沙由旬。眉间白毫，右旋宛<br>
        转，如五须弥山。佛眼如四大海水，青白分明，身诸毛孔，演出光明，如须弥山。彼佛圆<br>
        光，如百亿三千大千世界，於圆光中，有百万亿那由他恒河沙化佛，一一化佛，亦有众多<br>
        无数化菩萨以为侍者。无量寿佛，有八万四千相。一一相中，各有八万四千随形好，一一<br>
        好中，复有八万四千光明，一一光明，偏照十方世界念佛众生　摄取不舍。其光相好，及<br>
        与化佛，不可具说，但当忆想，令心眼见，见此事者，即见十方一切诸佛，以见诸佛故，<br>
        名念佛三昧。 </p>
        <p>　　作是观者，名观一切佛身，以观佛身故，亦见佛心。佛心者，大慈悲是。以无缘慈，<br>
        摄护众生。作此观者，舍身他世，生诸佛前，得无生忍；是故智者，应当系心，谛观无量<br>
        寿佛。观无量寿佛者，从一相好入，但观眉间白毫，极令明了。见眉间白毫相者，八万四<br>
        千相好，自然当现；见无量寿佛者，即见十方无量诸佛，得见无量诸佛故，诸佛现前授记<br>
        。是为偏观一切色身相，名第九观。作是观者，名为正观，若他观者，名为邪观。<br>
        <br>
        </p>
        <p>　　佛告阿难及韦提希：见无量寿佛了了明已，次亦应观观世音菩萨。此菩萨身长八十万<br>
        亿那由他由旬，身紫金色，顶有肉髻，项有圆光，面各百千由旬。其圆光中，有五百化佛<br>
        如释迦牟尼；一一化佛，有五百化菩萨，无量诸天，以为侍者。举身光中，五道众生，一<br>
        切色相，皆於中现。顶上毗楞伽摩尼宝以为天冠，其天冠中，有一立化佛，高二十五由旬<br>
        。观世音菩萨，面如　浮檀金色，眉间毫相，备七宝色，流出八万四千种光明；一一光明<br>
        ，有无量无数百千化佛，一一化佛，无数化菩萨以为侍者，变现自在，满十方世界。臂如<br>
        红莲华色，有八十亿微妙光明，以为璎珞，其璎珞中普现一切诸庄严事。手掌作五百杂华<br>
        色，手十指端，一一指端，有八万四千昼，犹如印文；一一，有八万四千色；一一色；有<br>
        八万四千光，其光柔软，普照一切，以此宝手，接引众生。举足时，足下有千辐轮相，自<br>
        然化成五百亿光明台，下足时，有金刚摩尼华，莫不弥满。其余身相，众好具足，如佛无<br>
        异，唯顶上肉髻，及无见顶相，不及世尊，是为观观世音菩萨真实色身相，名第十观。<br>
        <br>
        </p>
        <p>　　佛告阿难：若欲观观世音菩萨者，当作是观；作是观者，不遇诸祸，净除业障，除无<br>
        数劫生死之罪；如此菩萨，但闻其名，获无量福；何况谛观。若有欲观观世音菩萨者，先<br>
        观顶上肉髻，次观天冠，其余众相，亦次第观之，悉令明了，如观掌中。作是观者，名为<br>
        正观；若他观者，名为邪观。<br>
        <br>
        </p>
        <p>　　 </p>
        <p>　　次观大势至菩萨，此菩萨身量大小，亦如观世音；圆光面各百二十五由旬，照二百五<br>
        十由旬，举身光明，照十方国，作紫金色，有缘众生，皆悉得见。但见此菩萨一毛孔光，<br>
        即见十方无量诸佛净妙光明，是故号此菩萨名无边光；以智慧光，普照一切，令离三途，<br>
        得无上力，是故号此菩萨萨名大势至。此菩萨天冠，有五百宝华，一一宝华，有五百宝<br>
        台，一一台中，十方诸佛净妙国土广长之相，皆於中现。顶上肉髻，如钵头摩华，於肉<br>
        髻上，有一宝瓶，盛诸光明，普现佛事。｀余诸身相，如观世音，等无有异。此菩萨行<br>
        时，十方世界，一切震动，当地动处，有五百亿宝华；一一宝华，庄严高显，如极乐世<br>
        界。此菩萨坐时，七宝国土，一时动摇。从下方金光佛刹，乃至上方光明王佛刹，於其<br>
        中间，无量尘数分身无量寿佛，分身观世音、大势至，皆悉云集极乐国土，　塞空中，<br>
        坐莲华座，演说妙法，度苦众生。<br>
        <br>
        </p>
        <p>　　作此观者，名为观见大势至菩萨，是为观大势至色身相。观此菩萨者，名第十一观，<br>
        除无数劫阿僧只生死之罪。作是观者，不处胞胎，常游诸佛　妙国土。此观成已，名为<br>
        具足观观世音大势至。<br>
        <br>
        </p>
        <p>　　见此事时，当起自心生於西方极乐世界，於莲华中，结跏趺坐，作莲华合想。作莲<br>
        华开想，莲华开时，有五百色光，来照身想、眼目开想，见佛菩萨满虚空中。水鸟树林，<br>
        及与诸佛，所出音声，皆演妙法，与十二部经合，若出定之时，忆持不失。见此事已，<br>
        名见无量寿佛极乐世界，是为普观想，名第十二观。
        </p>
        <p>　<br>
        　　无量寿佛，化身无数，与观世音，及大势至，常来至此行人之所。
        </p>
        <p>　　<br>
        　　佛告阿难，及韦提希：若欲至心生西方者，先当观於一丈六像，在池水上。如先所<br>
        说无量寿佛，身量无边，非是凡夫心力所及。然彼如来宿愿力故，有忆想者，必得成就；<br>
        但想佛像，得无量福，况复观佛具足身相。阿弥陀佛，神通如意，於十方国，变现自在，<br>
        或现大身，满虚空中，或现小身，丈六八尺；所现之形，皆真金色，圆光化佛，及宝莲<br>
        华，如上所说。观世音菩萨，及大势至，於一切处，身同众生，但观首相，知是观世音，<br>
        知是大势至，此二菩萨，助阿弥陀佛普化一切，是为杂观想，名第十三观。<br>
        <br>
        <br>
        </p>
        <p>　　佛告阿难，及韦提希：上品上生者，若有众生，愿生彼国者，发三种心，即便往生。<br>
        　　　　　　　　　　　　何等为三？ </p>
        <p>　　　　　　　　　　　　一者，至诚心；<br>
        　　　　　　　　　　　　二者，深心；<br>
        　　　　　　　　　　　　三者，回向发愿心。<br>
        　　　　<br>
        　　　　　　　　　　　　具三心者，必生彼国。
        </p>
        <p>　　　　　　<br>
        　　　　　　　　　　　　复有三种众生，当得往生，何等为三？
        </p>
        <p>　　　　　　　　　　　　一者，慈心不杀，具诸戒行；<br>
        　　　　　　　　　　　　二者，读诵大乘方等经典；<br>
        　　　　　　　　　　　　三者，修行六念，回向发愿，愿生彼国。
        </p>
        <p>　　　　　　　　　　　　具此功德者，一日乃至七日，即得往生。
        </p>
        <p>　　　　　　　　　　　　生彼国时，此人精进勇猛故，阿弥陀如来与观世音、大势至，<br>
        　　　　　　　　　　　　无数化佛，百千比丘，声闻大众，无量诸天，七宝宫殿，观世<br>
        　　　　　　　　　　　　音菩萨执金刚台，与大势至菩萨，至行者前，阿弥陀佛放大光<br>
        　　　　　　　　　　　　明，照行者身，与诸菩萨授手迎接。观世音、大势至与无数菩<br>
        　　　　　　　　　　　　萨，赞叹行者，劝进其心。行者见已，欢喜踊跃，自见其身，<br>
        　　　　　　　　　　　　乘金刚台，随从佛後，如弹指顷，往生彼国。生彼国已，见佛<br>
        　　　　　　　　　　　　色身，众相聚具足，见诸菩萨色相具足，光明宝林，演说妙法<br>
        　　　　　　　　　　　　，闻已，即无生法忍，经须臾间，历事诸佛，偏十方界，於诸<br>
        　　　　　　　　　　　　佛前，次第受记。还至本国，得无量百千陀罗尼门，是名上品<br>
        　　　　　　　　　　　　上生者。<br>
        <br>
        </p>
        <p>　　上品中生者，不必受持读诵方等经典，善解义趣，於第一义，心不惊动，深信因果，<br>
        不谤大乘，以此功德，回向愿求生极乐国，行此行者，命欲终时，阿弥陀佛，与观世音、<br>
        大势至、无量大众，眷属围绕，时紫金台，至行者前，赞言：法子！汝行大乘，解第一<br>
        义，是故我今来迎接汝，与千化佛，一时授手，行者自见坐紫金台，合掌叉手，赞叹诸<br>
        佛，如一念顷，即生彼国七宝池中。此紫金台，如大宝华，经宿则开，行者作紫磨金色，<br>
        足下亦有七宝莲华，佛及菩萨，俱时放光，照行者身，目即开明，因前宿习，普闻众声，<br>
        纯说甚深第一义谛。即下金台，礼佛合掌，赞叹世尊，经於七日，应时即得阿耨多罗三<br>
        藐三菩提，得不退转；应时即能飞行偏至十方，历事诸佛。於诸佛所，修诸三昧，经一<br>
        小劫，得无生忍，现前授记，是名上品中生者。<br>
        <br>
        </p>
        <p>　　上品下生者，亦信因果，不谤大乘。但发无上道心，以此功德，回向愿求生极乐国。<br>
        行者命欲终时，阿弥陀佛，及观世音、大势至，与诸菩萨，持金莲华，化作五百佛，来<br>
        迎此人。五百化佛，一时授手，赞言：法子！汝今清净，发无上道心，我来迎汝。见此<br>
        事时，即见自身坐金莲华，坐已华合，随世尊後，即得往生七宝池中。一日一夜，莲华<br>
        乃开，七日之中，乃得见佛，虽见佛身，於众相好，心不明了，於三七日後，乃了了见。<br>
        闻众音声，皆演妙法，游历十方，无养诸佛，於诸佛前，闻甚深法。经三小劫，得百法<br>
        明门，住欢喜地，是名上品下生者。是名上辈生想，名第十四观。<br>
        <br>
        </p>
        <p>　　佛告阿难，及韦提希：中品上生者，若有众生，受持五戒，持八戒斋，修行诸戒，<br>
        不造五逆，无众过患，以此善根，回向愿求生於西方极乐世界，临命终时，阿弥陀佛，<br>
        与诸比丘，眷属围绕，放金色光，至其人所，演说苦、空、无常、无我，赞叹出家，得<br>
        离众苦。行者见已，心大欢喜，自见己身，坐莲华台，长跪合掌，为佛作礼。未举头顷，<br>
        即得往生极乐世界，莲华寻开。当华敷时，闻众音声，赞叹四谛，应时即得阿罗汉道，<br>
        三明六通，具八解脱，是名中品上生者。<br>
        <br>
        </p>
        <p>　　中品中生者，若有众生，若一日一夜持八戒斋，若一日一夜持沙弥戒，若一日一夜<br>
        持具足戒，威仪无缺，以此功德，回向发愿求生极乐国。戒香熏修，如此行者，命欲终<br>
        时，见阿弥陀佛，与诸眷属，放金色光，持七宝莲华，至行者前，行者自闻空中有声，<br>
        赞言：善男子！如汝善人，随顺三世诸佛教故，我来迎汝。行者自见坐莲华上，莲华即<br>
        合，生於西方极乐世界。在宝池中，经於七日，莲华乃敷，华既敷已，开目合掌，赞叹<br>
        世尊，闻法欢喜，得须陀洹，经半劫已，成阿罗汉，是名中品中生者。<br>
        <br>
        </p>
        <p>　　中品下生者，若有善男子善女人，孝养父母，行世仁慈，此人命欲终时，遇善知识，<br>
        为其广说阿弥陀佛国土乐事，亦说法藏比丘四十八愿，闻此事已，寻即命终。譬如壮士<br>
        伸臂顷，即生西方极乐世界，经七日已，遇观世音，及大势至，闻法欢喜，得须陀洹，<br>
        过一小劫，成阿罗汉，是名中品下生者。是名中辈生想，名第十五观。<br>
        <br>
        <br>
        <br>
        </p>
        <p>　　佛告阿难及韦提希：下品上生者，或有众生，作众恶业，虽不诽谤方等经典，如此<br>
        愚人，多造恶法，无有惭愧，命欲终时，遇善知识，为说大乘十二部经首题名字，以闻<br>
        如是诸经名故，除却千劫极重恶业。智者复教合掌叉手，称南无阿弥陀佛。称佛名故，<br>
        除五十亿劫生死之罪。尔时彼佛，即遣化佛，化观世音，化大势至，至行者前，赞言：<br>
        善男子！以汝称佛名故，诸罪消灭，我来迎汝。作是语已，行者即见化佛光明，偏满其<br>
        室，见已欢喜，即便命终。乘宝莲华，随化佛後，生宝池中，经七七日，莲华乃敷，当<br>
        华敷时，大悲观世音菩萨，及大势至菩萨，放大光明，住其人前，为说甚深十二部经。<br>
        闻已信解，发无上道心，经十小劫，具百法明门，得入初地，是名下品上生者。<br>
        <br>
        </p>
        <p>　　佛告阿难及韦提希：下品中生者，或有众生，毁犯五戒、八戒，及具足戒，如此愚<br>
        人，偷僧只物，盗现前僧物，不净说法，无有惭愧，以诸恶业而自庄严。如此罪人，以<br>
        恶业故，应堕地狱，命欲终时，地狱众火，一时俱至，遇善知识，以大慈悲，即为赞说<br>
        阿弥陀佛十力威德，广赞彼佛光明神力，亦赞戒、定、慧、解脱知见。此人闻已，除八<br>
        十亿劫生死之罪。地狱猛火，化为清凉风，吹诸天华，华上皆有化佛菩萨，迎接此人，<br>
        如一念顷，即得往生七宝池中莲华之内，经於六劫，莲华乃敷。观世音、大势至，以梵<br>
        音声安慰彼人，为说大乘甚深经典，闻此法已，应时即发无上道心，是名下品中生者。<br>
        <br>
        </p>
        <p>　　佛告阿难及韦提希：下品下生者，或有众生，作不善业，五逆十恶，具诸不善，如<br>
        此愚人，以恶业故，应堕恶道，经历多劫，受苦无穷。如此愚人，临命终时，遇善知识，<br>
        种种安慰，为说妙法，教令念佛，彼人苦逼，不遑念佛。善友告言：汝若不能念彼佛者，<br>
        应称无量寿佛。如是至心，令声不绝，具足十念，称南无阿弥陀佛。称佛名故，於念念<br>
        中，除八十亿劫生死之罪。於莲华中，满十二大劫，莲华方开，观世音、大势至、以大<br>
        悲音声，为其广说诸法实相，除灭罪法。闻已欢喜，应时即发菩提之心，是名下品下生<br>
        者，是名下生辈想，名第十六观。<br>
        <br>
        </p>
        <p>　　说是语时，韦提希与五百侍女，闻佛所说，应时得见极乐世界广长之相，得见佛身，<br>
        及二菩萨。心生欢喜，叹未曾有，豁然大悟，逮无生忍。五百侍女，发阿耨多罗三藐三<br>
        菩提心，愿生彼国。世尊悉记，皆当往生，生彼国已，获得诸佛现前三昧，无量诸天，<br>
        发无上道心。<br>
        <br>
        </p>
        <p>　　尔时阿难，即从座起，白佛言：世尊！当何名此经？此法之要，当云何受持？
        </p>
        <p>　　佛告阿难：此名观极乐国土，无量寿佛，观世音菩萨，大势至菩萨。亦名净除业障，<br>
        　　　　　　　生诸佛前。汝当受持，无令忘失！行此三昧者，现身得见无量寿佛及二<br>
        　　　　　　　大士。若善男子及善女人，但闻佛名，二菩萨名，除无量劫生死之罪，<br>
        　　　　　　　何况忆念。若念佛者，当知此人，则是人中分陀利华。观世音菩萨、大<br>
        　　　　　　　势至菩萨，为其胜友，当坐道场，生诸佛家。
        </p>
        <p>　　佛告阿难：汝好持是语。持是语者，即是无量佛寿名。
        </p>
        <p>　　佛说是语时，尊者目犍连，尊者阿难，及韦提希等，闻佛所说，皆大欢喜。
        </p>
        <p>　　尔时世尊，足步虚空，还耆　崛山。尔时阿难，广为大众，说如上事。无量诸天、<br>
        龙、夜叉，闻佛所说，皆大欢喜，礼佛而退。<br>
        <br>
        <br>
        </p>
        <p>输入者: JasonChen.bbs
        </td>
    </tr>
</table>
</center></div>
</body>
</html>
