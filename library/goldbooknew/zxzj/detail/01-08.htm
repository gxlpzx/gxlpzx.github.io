<html>

<head>
<meta http-equiv="Content-Type"
content="text/html; charset=utf-8">
<meta name="GENERATOR" content="Microsoft FrontPage Express 2.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><font size="6"><strong>增壹阿含经</strong></font><font
size="6" face="Times New Roman"><strong>-</strong></font><font
size="6"><strong>安般品</strong></font></p>
<div align="center"><center>

<table border="1">
    <tr>
        <td width="100%">闻如是： <p>一时，佛在舍卫国［礻氏］树给孤独园。
        </p>
        <p>尔时，世尊到时，著衣持钵，将罗云入舍卫城分卫。尔时，世尊右旋顾谓罗云<br>
        ：“汝今当观色为无常。” </p>
        <p>罗云对曰：“如是，世尊！色为无常。”
        </p>
        <p>世尊告曰：“罗云！痛、想、行、识，皆悉无常。”
        </p>
        <p>罗云对曰：“如是，世尊！痛、想、行、识，皆为无常。”
        </p>
        <p>是时，尊者罗云复作是念：此有何因缘，今方向城分卫，又在道路，何故世尊<br>
        而面告诲我？今宜当还归所在，不应入城乞食。
        </p>
        <p>尔时，尊者罗云即中道还到只桓精舍，持衣钵，诣一树下，正身正意，结跏趺<br>
        坐，专精一心，念色无常，念痛想行识无常。
        </p>
        <p>尔时，世尊於舍卫城乞食已，食后在只桓精舍而自经行，渐渐至罗云所。到已<br>
        ，告罗云曰： </p>
        <p>“汝当修行安般之法，修行此法，所有愁忧之想皆当除尽。<br>
        汝今复当修行恶露不净想，所有贪欲尽当除灭。<br>
        汝今，罗云！当修行慈心，已行慈心，所有镇恚皆当除尽。<br>
        汝今，罗云！当行悲心，已行悲心，所有害心悉当除尽。<br>
        汝今，罗云！当行喜心，所有嫉心皆当除尽。<br>
        汝今，罗云！当行护心，已行护心，所有骄慢悉当除尽。”
        </p>
        <p>尔时，世尊向罗云便说此偈： </p>
        <p>莫数起著想，恒当自顺法；如此智之士，名称则流布。<br>
        与人执炬明，坏於大暗冥；天龙戴奉敬，敬奉师长尊。
        </p>
        <p>是时，罗云比丘复以此偈报世尊曰： </p>
        <p>我不起著想，恒复顺於法；如此智之士，则能奉师长。
        </p>
        <p>尔时，世尊作是教敕已，便舍而去，还诣静室。
        </p>
        <p>尔时，尊者罗云复作是念：今云何修行安般，除去愁忧，无有诸想？是时，罗<br>
        云即从坐起，便往世尊所。到已，头面礼足，在一面坐。须臾退坐，白世尊曰：“<br>
        云何修行安般，除去愁忧，无有诸想，获大果报，得甘露味？”
        </p>
        <p>世尊告曰：“善哉！善哉！罗云！汝乃能於如来前而师子吼，问如此义：‘云<br>
        何修行安般，除去愁忧，无有诸想，获大果报，得甘露味？’汝今，罗云！谛听，<br>
        谛听！善思念之！吾当为汝具分别说。” </p>
        <p>对曰：“如是，世尊！”尔时，尊者罗云从世尊受教。
        </p>
        <p>世尊告曰：“如是，罗云！若有比丘乐於闲静无人之处，便正身正意，结跏趺<br>
        坐，无他异念，系意鼻头，出息长知息长，入息长亦知息长；出息短亦知息短，入<br>
        息短亦知息短；出息冷亦知息冷，入息冷亦知息冷；出息暖亦知息暖，入息暖亦如<br>
        息暖。尽观身体入息、出息，皆悉知之。有时有息亦复知有，有时无息亦复知无。<br>
        若息从心出亦复知从心出，若息从心入亦复知从心入。如是，罗云！能修行安般者<br>
        ，则无愁忧恼乱之想，获大果报，得甘露味。”
        </p>
        <p>尔时，世尊具足与罗云说微妙法已，罗云即从坐起，礼佛足，绕三匝而去。往<br>
        诣安陀园，在一树下，正身正意，结跏趺坐，无他馀念，系心鼻头，出息长亦知息<br>
        长，入息长亦知息长；出息短亦知息短，入息短亦知息短；出息冷亦知息冷，入息<br>
        冷亦知息冷；出息暖亦知息暖，入息暖亦知息暖。尽观身体入息、出息，皆悉知之<br>
        。有时有息亦复知有，有时无息亦复知无。若息从心出亦复知从心出，若息从心入<br>
        亦复知从心入。 </p>
        <p>尔时，罗云作如是思罗，欲心便得解脱，无复众恶。有觉、有观，念持喜安，<br>
        游於初禅。有觉、有观，内自欢喜，专其一心，无觉、无观，三昧念喜，游於二禅<br>
        。无复喜念，自守觉知身乐，诸贤圣常所求喜念，游於三禅。彼苦乐已灭，无复愁<br>
        忧，无苦无乐，护念清净，游於四禅。 </p>
        <p>彼以此三昧，心清净无尘秽，身体柔软，知所从来，忆本所作，自识宿命无数劫<br>
        事。亦知一生、二生、三生、四生、五生、十生、二十生、三十生、四十生、五十<br>
        生、百生、千生、万生、数十万生，成劫、败劫，无数成劫、无数败劫，亿载不可<br>
        计，我曾生彼，名某姓某，食如此食，受如此苦乐，寿命长短，彼终生此，此终生<br>
        彼。 </p>
        <p>彼以此三昧，心清净无瑕秽，亦无诸结。亦知众生所起之心，彼复以天眼清净<br>
        无瑕秽，观众生类，生者、逝者，善色、恶色，善趣、恶趣，若好、若丑，所行、<br>
        所造，如实知之。 </p>
        <p>或有众生，身行恶，口行恶，意行恶，诽谛贤圣，行邪见，造邪见行，身坏命<br>
        终，入地狱中。或复众生，身行善，口行善，意行善，不诽谤贤圣，恒行正见，造<br>
        正见行，身坏命终，生善处天上。是谓天眼清净无瑕秽，观众生类，生者、逝者，<br>
        善色、恶色，善趣、恶趣，若好、若丑，所行、所造，如实知之。复更施意成尽漏<br>
        心，彼观此苦，如实知之。复观苦集，亦知苦尽，亦知苦出要，如实知之。彼以作<br>
        是观，欲漏心得解脱，有漏、无明漏心得解脱；已得解脱，便得解脱智：生死已尽<br>
        ，梵行已立，所作已办，更不复受有，如实知之。是时，尊者罗云便成阿罗汉。
        </p>
        <p>是时，尊者罗云已成罗汉，便从坐起，更整衣服，往至世尊所，头面礼足，在<br>
        一面住，白世尊曰：“所求已得，诸漏除尽。”
        </p>
        <p>尔时，世尊告诸比丘：“诸得阿罗汉者，无有与罗云等也。论有漏尽，亦是罗<br>
        云比岳。论持禁戒者，亦是罗云比丘：所以然者，诸过去如来、等正觉，亦有此罗<br>
        云比丘。欲言佛子，亦是罗云比丘。亲从佛生，法之上者。”
        </p>
        <p>尔时，世尊告诸比丘：“我声闻中第一弟子能持禁戒，所谓罗云比丘是。”
        </p>
        <p>尔时，世尊便说此偈： </p>
        <p>具足禁戒法，诸根亦成就，渐渐当逮得，一切结使尽。
        </p>
        <p>尔时，诸比丘闻佛所说，欢喜奉行！ </p>
        </td>
    </tr>
</table>
</center></div>
</body>
</html>
