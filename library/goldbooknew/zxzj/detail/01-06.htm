<html>

<head>
<meta http-equiv="Content-Type"
content="text/html; charset=utf-8">
<meta name="GENERATOR" content="Microsoft FrontPage Express 2.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><font size="7"><strong>佛 说 九 横 经 </strong></font></p>

<p align="center">後汉安息国三藏安世高译</p>
<div align="center"><center>

<table border="1">
    <tr>
        <td width="100%">佛在舍卫国，只树给孤独园，佛便告比丘：「有九辈九因缘，命未<br>
        尽便横死： <p>一者、为不应饭为饭；<br>
        二者、为不量饭；<br>
        三者、为不习饭；<br>
        四者、为不出生；<br>
        五者、为止熟；<br>
        六者、为不持戒；<br>
        七者、为近恶知识；<br>
        八者、为入里不时不如法行；<br>
        九者、为可避不避。 </p>
        <p>如是为九因缘，人命为横尽。」 </p>
        <p>「一不应饭者，为不可意饭，亦为以饱腹不停调。」
        </p>
        <p>「二不量饭者，名为不知节度，多饭过足。」
        </p>
        <p>「三不习饭者，名为不知时冬夏，为至他国郡，不知俗宜，不能消<br>
        饭，食未习故。」 </p>
        <p>「四不出生者，名为饭物未消，复上饭不服药吐下不时消。」
        </p>
        <p>「五为止熟者，名为大便小便来时，不及时行噫吐　，下风来时制<br>
        。」 </p>
        <p>「六不持戒者，名为犯五戒，杀、盗、犯他人妇、两舌、饮酒。亦<br>
        有余戒，以犯便入县官，或弦死，或捶杖利刃斫刺，或辜饥渴而终，或<br>
        以得脱从怨家得手死，或惊怖念罪忧死。」
        </p>
        <p>「七为近恶知识，名为恶知识，已作恶便反坐。何以故？坐不离恶<br>
        知识故。不觉善恶，不计恶知识恶，能不思恶知识恶。」
        </p>
        <p>「八为入里不时者，名为冥行。亦里有诤时行；亦里有县官长吏追<br>
        补不避。不如法行者，入里妄入他家舍中；妄见不可见；妄听不可听；<br>
        妄犯不可犯；妄说不可说；妄忧不可忧；妄索不可索。」
        </p>
        <p>「九为可避不避者，名为当避弊象弊马牛犁车蛇虺坑井水火拔刀醉<br>
        人恶人，亦於若干恶。如是为九因缘，辈人命未尽当坐是尽。慧人当识<br>
        当避，是因缘以避。乃得二福；一者、长寿；二者、以长寿乃得闻好语<br>
        言亦能行。」 </p>
        <p>诸比丘欢喜受行。<br>
        <br>
        <br>
        </p>
        <p>输入者: kftseng.bbs
        </td>
    </tr>
</table>
</center></div>
</body>
</html>
