<html>

<head>
<meta http-equiv="Content-Type" content="text/html; charset=utf-8">
<meta name="GENERATOR" content="Microsoft FrontPage 3.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><big><big><big><strong>佛 说 梵 摩 难 国 王 经</strong></big></big></big></p>

<p align="center">失译人名今附西晋录</p>
<div align="center"><center>

<table border="1">
  <tr>
    <td width="100%">闻如是。<br>
    <br>
    一时佛在舍卫国只树给孤独园，与千二百五十比丘俱。<br>
    <br>
    时有国王，号名梵摩难，常供养佛及众僧，每得斋日，王辄宿饬群臣严驾<br>
    ，王便导从数千人到佛所，五体投地，稽首佛足，佛每为诸天人民说经<br>
    法，王辄欢喜恭敬听经，王宫内亦奉事三尊，清净斋戒。<br>
    <br>
    王有太子，名均邻儒，至心精进，觉世非常，无生不死者，不贪时荣，白<br>
    王言：「佛世难值，经法难闻，我今乞欲随佛作沙门。」王即听之。<br>
    <br>
    均邻儒便辞王到佛所，乞为比丘，佛便以手摩其头，发堕袈裟自然著身。<br>
    <br>
    均邻儒奉持重戒，精进勤修，昼夜不倦，三月日便得罗汉道。<br>
    <br>
    王时不知其已得道，见其勤苦，饭食　蔬，每往供养，异於众僧，其心不<br>
    　同，辄谓之言：「我国中珍琦七宝，饭食甘肴，无所不有，汝何故正当<br>
    乐为沙门乎？」<br>
    <br>
    佛知王用恩爱故，佛便语均邻儒：「起现威神。」<br>
    <br>
    均邻儒即承佛教，头面著地，为佛作礼，轻举上住空中，飞行变化，分身<br>
    散体，出入无间毕已，头面著佛足。<br>
    <br>
    王见其道德乃尔，便悲喜交集，五体投地，为均邻儒作礼。<br>
    <br>
    佛时令均邻儒为王说苦空非常四谛之要，王於是意解，即得须陀洹道。<br>
    <br>
    佛语阿难：「比丘有四事，受人施饮食美味衣服，善恶不得有逆：<br>
    一者欲福布施家；<br>
    二者不欲逆施者意；<br>
    三者或年老、或身体有病；<br>
    四者恐人行道勤苦。<br>
    夫欲饭食美，当存念重戒，一切众生皆我亲属，但展转久远<br>
    ，各更生死，不识其本耳。譬如人身体，有疮及病者，服药<br>
    趣令其愈，不得贪著。夫欲施者，皆当平心不问大小。」<br>
    <br>
    佛於是令阿难临饭说僧跋，僧跋者众僧饭皆悉平等。<br>
    <br>
    <br>
    　回向文<br>
    愿以此功德　庄严佛净土　上报四重恩　下济三涂苦<br>
    普愿尽法界　沈溺诸有情　悉发菩提心　尽此一报身<br>
    同生极乐国<br>
    <br>
    <br>
    输入者: 阎学新<br>
    校对者: keyboard.bbs
    &#26;<br>
    </td>
  </tr>
</table>
</center></div>
</body>
</html>
