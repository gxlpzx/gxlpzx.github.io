<html>

<head>
<meta http-equiv="Content-Type"
content="text/html; charset=utf-8">
<meta name="GENERATOR" content="Microsoft FrontPage Express 2.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><font size="6"><strong>玉 耶 女 经</strong></font></p>

<p align="center">失译人名今附东晋录</p>
<div align="center"><center>

<table border="1">
    <tr>
        <td width="100%">闻如是： <p>一时，佛在舍卫国、只树给孤独园，为诸四辈弟子说经。
        </p>
        <p>是时国中给孤独家，为子娶妇，得长者女，名曰玉耶，端正殊特，不以妇礼，轻慢公姑，<br>
        及以夫婿。 </p>
        <p>给孤独长者夫妇议言：『是妇不顺，当云何教？若加杖捶，非善法耶；设不教诃，其罪日<br>
        增。』 </p>
        <p>长者议曰：『惟佛能化！』 </p>
        <p>明旦严服，往诣佛所，稽首礼足， </p>
        <p>前白佛言：『我为子娶妇，得长者女，甚大　慢，不以妇礼。惟愿世尊，哀愍我等，并诸<br>
        弟子，明日劝请，到舍说经，令心开解。』
        </p>
        <p>佛即受请，长者欢喜，礼佛而归。长者到舍，广设调度，严饰床座。明旦佛来，到长者舍<br>
        ，长者欣庆，诸如来入舍。众坐已定，皆各礼佛，却住一面。佛饮食讫，并为说经。惟有<br>
        玉耶，　慢不出，佛愍念之，放大神力，变长者家皆化作水精舍，内外相照，无有障碍。<br>
        玉耶见佛三十二相，八十种好，衣毛为竖，战栗惶怖，即出礼佛，却住一面合掌低头，默<br>
        无所说。 </p>
        <p>佛言玉耶：『女人不以面貌端正，不顺夫婿，非为端正。心端行正，是为端正！』
        </p>
        <p>『女人身中，有十恶事，不自觉知，何等十恶？<br>
        一者、托生父母，甚难养育；<br>
        二者、怀妊忧愁；<br>
        三者、初生父母不喜；<br>
        四者、养育无味；<br>
        五者、父母随逐，不离时宜；<br>
        六者、处处畏人；<br>
        七者、常忧嫁之；<br>
        八者、生已父母离别；<br>
        九者、常畏夫婿；<br>
        十者、不得自在；是名十恶也。』 </p>
        <p>玉耶惶怖白佛言：『世尊！愿佛教我妇人之礼，其事云何？』
        </p>
        <p>佛语玉耶：『妇事夫婿公姑大长，有五善三恶。何等五善？<br>
        一者、後卧早起，美食先进；<br>
        二者、挝骂不得怀恚；<br>
        三者、一心向夫，不得邪淫；<br>
        四者、愿生长寿，以身奉使；<br>
        五者、夫婿远行，整理家中，无有二心；是为五善。』
        </p>
        <p>『何等三恶？<br>
        一者、轻慢夫婿，不顺大长，美食自　，未冥早卧，<br>
        日出不起，夫婿教诃，瞠目怒应；<br>
        二者、见夫不欢，心常败坏，念他男子好；<br>
        三者、愿夫早死更嫁；是为三恶。 』<br>
        玉耶默然，无言可答。 </p>
        <p>佛语玉耶：『世间下有七辈妇，为汝说之，一心善听！<br>
        一者、母妇；<br>
        二者、妹妇；<br>
        三者、知识妇；<br>
        四者、妇妇；<br>
        五者、婢妇；<br>
        六者、怨家妇；<br>
        七者、夺命妇；汝今解不？ 』 </p>
        <p>玉耶答言：『不及此义。』 </p>
        <p>佛言：『善听！吾今解之： </p>
        <p>何等母妇？爱念夫主，如母爱子；昼夜长养，不失时宜；
        心常怜念，无有厌患；<br>
        念夫如子，是为母妇。 </p>
        <p>何等妹妇？承事夫婿，尽其敬诚；如兄如弟，同气分形；
        骨肉至亲，无有二情；<br>
        尊之重之，如妹事兄；是为妹妇。 </p>
        <p>何等知识妇？奉事夫婿，敬顺恳至；依依恋恋，不能相远；
        私密之事，常相告示<br>
        ；行无违失，善事相教；使益明慧，相亲相爱；
        欲令度世，如善知识；是为知识<br>
        妇。 </p>
        <p>何等妇妇？供养大人，竭情尽行，无有一二；净修妇礼.
        终不废阙； 进不犯义，<br>
        退不失礼，常合为贵；是名妇妇。 </p>
        <p>何等婢妇？心常畏忌，不敢自慢；忠孝尽节礼，口不　言；
        身不放逸，以礼自防<br>
        ；如民奉王，夫婿敬辛，不得　慢；
        若得杖捶，敬承奉受；及见骂辱，默然无辞<br>
        ；甘身苦乐，无有二心；慕修妇道，不择衣食；事夫如事大家，是名婢妇。
        </p>
        <p>何等怨家妇？见夫不欢，恒怀瞠恚；昼夜求愿，欲得远离；
        虽为夫妇，心常如寄<br>
        ；乱头勤卧，无有畏避；不作生活，养育儿子；
        身行淫荡，不知羞耻；陷入罪法<br>
        ，毁辱乡里，夫婿相憎，咒欲令死；是名怨家妇。
        </p>
        <p>何等夺命妇？昼夜不眠，毒心伺之；作何方便，得远离之；
        欲与毒药，恐人觉之<br>
        ；心外情通，雇人害之，复遣傍夫，伺而贼之；
        夫死更嫁，适我愿之；是名夺命<br>
        妇。』 </p>
        <p>佛言玉耶：『其有善妇者，当有显名。宗亲九族，并蒙其荣；天龙鬼神，拥护其形，使不<br>
        枉横，财宝日生。万分之後，愿愿不违，上生天上，宫殿浴池，所在自然，天人乐之。天<br>
        上寿尽，还生世间，常为富贵侯王子孙，端正姝好，人所奉尊。其恶妇者，当得恶名。今<br>
        现在身，不得安宁；数为鬼神，在於家庭；起病发祸，求及神明；会当归死，不得长生；<br>
        恶梦恐怖，所愿不成；多逢灾横，水火日惊。万分之後，魂神受形；死入地狱、饿鬼、畜<br>
        生，其身矬短，咽如针钉，身卧铁床，数千万劫。受罪毕讫，还生恶家，贫穷裸露，无丝<br>
        无麻；孜孜急急，共相鞭过；从生至死，无有荣华。作善得善，作恶自遮，善恶如此，非<br>
        是虚也。』 </p>
        <p>佛言玉耶：『此是七辈妇，汝用何行？』
        </p>
        <p>玉耶流泪前白佛言：『我本愚痴，不顺夫尊，自今已後，当如婢妇，尽我命寿，不敢　慢<br>
        。』 </p>
        <p>即前长跪，求受十戒，三自归命，归佛、归法、归比丘僧。<br>
        一、不杀生 二、不偷盗 三、不淫佚
        四、不妄语 五、不饮酒 六、不恶口<br>
        七、不绮语 八、不嫉妒 九、不瞠恚
        十者、信善得善，是名十戒，此优婆夷所行。<br>
        佛说是经竟，乃诸弟子，皆各欲还。给孤独长者，眷属欢喜，礼佛而退。
        </p>
        <p>玉耶长跪，重白佛言：『我本愚痴，　慢夫婿，今蒙世尊，化导我等，令心开解。』
        </p>
        <p>佛语玉耶：『自今已後，拥护汝家。』 </p>
        <p>玉耶言诺，受佛言教，不敢有违，稽首礼足，受退还归。<br>
        <br>
        </p>
        <p>-----------------------------------------------------------------------------<br>
        备注说明： 经文中 严饰床座 之 &quot;床&quot;
        字 应为 左 爿 右 木<br>
        不嫉妒 之 &quot;妒&quot; 字 应为 左 女 右 石<br>
        鞭过
        之　　过　　原文为　左边加　提手旁<br>
        ^<br>
        -大正藏版-<br>
        输入者： 亚磬文化资讯站 TEL：04-6994915 OPEN
        TIME：23：30-07：00<br>
        校对者: KTurbo.bbs
        校对者: gamblers.bbs
        </td>
    </tr>
</table>
</center></div>
</body>
</html>
