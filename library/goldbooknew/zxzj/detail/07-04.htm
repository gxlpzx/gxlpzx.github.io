<html>

<head>
<meta http-equiv="Content-Type" content="text/html; charset=utf-8">
<meta name="GENERATOR" content="Microsoft FrontPage 3.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><strong><big><big><big>佛为阿支罗迦叶自化作苦经</big></big></big></strong></p>
<div align="center"><center>

<table border="1">
  <tr>
    <td width="100%">如是我闻：<br>
    <br>
    一时，佛住王舍城耆　崛山，尔时世尊，晨朝著衣持钵，出耆　崛山，入<br>
    王舍城乞食，时有阿支罗迦叶为营小事，出王舍城，向耆　崛山，遥见<br>
    世尊，见已诣佛所，<br>
    白佛言：「瞿昙欲有所问，宁有闲暇见答与不？」<br>
    佛告迦叶：「今非论时，我今入城乞食，来还则是其时，当为汝说。」<br>
    第二亦如是说，第三复问：「瞿昙何为我作留难？瞿昙云何有异？我今<br>
    　欲有所问，为我解说。」<br>
    佛告阿支罗迦叶：「随汝所问。」<br>
    阿支罗迦叶白佛言：「云何瞿昙，苦自作耶？」<br>
    佛告迦叶：「苦自作者，此是无记。」<br>
    迦叶复问：「苦他作耶？」<br>
    佛告迦叶：「苦他作者，此亦无记。」<br>
    迦叶复问：「苦自他作耶？」<br>
    佛告迦叶：「苦自他作，此亦无记。」<br>
    迦叶复问：「云何瞿昙，苦非自非他无自因作耶？」<br>
    佛告迦叶：「苦非自非他无自因作者，此亦无记。」<br>
    迦叶复问：「瞿昙所问苦自作耶？答言无记。他作耶？自他作耶？非自<br>
    　非他无自因作耶？答言无记。今无此苦耶？」<br>
    佛告迦叶：「非无此苦，然有此苦。」<br>
    迦叶白佛言：「善哉瞿昙！说有此苦，为我说法，令我知苦见苦。」<br>
    佛告迦叶：「若受即自受者，我应说苦自作，若他受他即受者，是则他<br>
    　作若受自受受他受，复与苦者如是者自他作，我亦不说，若不因自他<br>
    　无因而生苦者，我亦不说，离此诸边，说其中道，如来说法，此有故<br>
    　彼有，此起故彼起，谓缘无明行乃至纯大苦聚集，无明灭则行灭，乃<br>
    至纯大苦聚灭。」<br>
    <br>
    佛说此经已，阿支罗迦叶远尘离垢，得法眼净，时阿支罗迦叶，见法得法<br>
    ，知法入法，度诸狐疑，不由他知，不因他度，於正法律，心得无畏，<br>
    合掌白佛言：「世尊！我今已度，我从今日，归依佛归依法归依僧，尽<br>
    形寿作优婆塞，证知我。」阿支罗迦叶闻佛所说，欢喜随喜，作礼而去<br>
    ，阿支罗迦叶辞世尊去，不久为护犊　牛所触杀，於命终时，诸根清净<br>
    ，颜色鲜白。尔时世尊，入城乞食，时有众多比丘，亦入王舍城乞食，<br>
    闻有传说，阿支罗迦叶从世尊闻法，辞去不久，为牛所触杀，於命终时<br>
    ，诸根清净，颜色鲜白。诸比丘乞食已还出举衣钵洗足，诣世尊所，稽<br>
    首礼足，退坐一面，白佛言：「世尊！我今晨朝，众多比丘，入城乞食<br>
    ，闻阿支罗迦叶从世尊闻法律，辞去不久，为护犊牛所触杀，於命终时<br>
    ，诸根清净，颜色鲜白，世尊！彼生何趣？何处受生？彼何所得？」佛<br>
    告诸比丘：「彼已见法知法，次法不受於法，已般涅盘，汝等当往供养<br>
    其身。」<br>
    <br>
    尔时世尊为阿支罗迦叶受第一记。<br>
    <br>
    　回向文<br>
    愿以此功德　庄严佛净土　上报四重恩　下济三涂苦<br>
    普愿尽法界　沈溺诸有情　悉发菩提心　尽此一报身<br>
    同生极乐国<br>
    <br>
    <br>
    输入者: 阎学新<br>
    </td>
  </tr>
</table>
</center></div>
</body>
</html>
