<html>

<head>
<meta http-equiv="Content-Type" content="text/html; charset=utf-8">
<meta name="GENERATOR" content="Microsoft FrontPage 3.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><big><big><strong>佛 为 年 少 比 丘 说 正 事 经</strong></big></big></p>

<p align="center"> 西晋沙门法炬译</p>
<div align="center"><center>

<table border="1">
  <tr>
    <td width="100%">如是我闻。<br>
    <br>
    一时佛住舍卫城只树给孤独园，夏安居。尔时众多上座声闻，於世尊左右<br>
    树下窟中安居。<br>
    <br>
    时有众多年少比丘诣佛所，稽首佛足，退坐一面，佛为诸年少比丘，种种<br>
    说法，示教照喜，示教照喜已，默然住。诸年少比丘闻佛所说，欢喜随<br>
    喜，从座起，作礼而去。诸年少比丘，往诣上座比丘所，礼诸上座足已<br>
    ，於一面坐，诸上座比丘，作是念，我等当摄受此诸年少比丘，或一人<br>
    受一人、或一人受二三多人，作是念已，即便摄受，或一人受一人、或<br>
    受二三多人、或有上座乃至受六十人。<br>
    <br>
    尔时世尊十五日布萨时，於大众前敷座而坐。<br>
    <br>
    尔时世尊观察诸比丘已，告比丘：「善哉善哉！我今喜诸比丘行诸正事，<br>
    　　　　　　　　　　　　　　　　是故比丘！当勤精进。」<br>
    <br>
    於此舍卫国，满迦提月，诸处人间比丘，闻世尊於舍卫国安居，满迦提月<br>
    　，已作衣竟，持衣钵，於舍卫国人间游行，渐至舍卫国，举衣钵洗足已<br>
    　，诣世尊所，稽首礼足已，退坐一面。尔时世尊为人间比丘，种种说法<br>
    　，示教照喜已默然。尔时人间比丘闻佛说法，欢喜随喜，从座起，作礼<br>
    　而去。往诣上座比丘所，稽首礼足，退坐一面，时诸上座，作是念，我<br>
    　等当受此人间比丘，或一人受一人、或二三乃至多人，即便受之，或一<br>
    　人受一人、或二三乃至有受六十人者。彼上座比丘受诸人间比丘教戒教<br>
    　授，善知先後次第。<br>
    <br>
    尔时世尊月十五日布萨时，於大众前敷座而坐。观察诸比丘，<br>
    　告诸比丘：「善哉善哉！诸比丘，我欣汝等所行正事，乐法等所行正事<br>
    　　　　　　　，诸比丘！过去诸佛亦有比丘众，所行正事，如今此众；<br>
    　　　　　　　未来诸佛所有诸众，亦当如是，所行正事，如今此众。所<br>
    以者何？今此众中，诸长老比丘，有得初禅第二禅第三禅<br>
    第四禅、慈悲喜舍、空入处、识入处、无所有入处、非想<br>
    非非想处，具足住，有比丘三结尽得须陀洹，不堕恶趣，<br>
    法决定向三菩提，七有天人往生究竟苦边，有比丘三结尽<br>
    ，贪恚痴薄，得斯陀含，有比丘五下分结尽，得阿那含，<br>
    生般涅盘，不复还生，此世有比丘，得无量神通境界，天<br>
    耳他心智宿命智生死智漏尽智，有比丘修不净观断贪欲，<br>
    修慈心断瞠恚，修无常想断我慢，修安那般那念断觉想。<br>
    云何比丘修安那般那念断觉想？是比丘依止聚落，乃至观<br>
    灭出息，如观灭出息觉，名修安那般那念断觉相。」<br>
    <br>
    佛说此经已，诸比丘闻佛所说，欢喜奉行。<br>
    <br>
    <br>
    　回向文<br>
    愿以此功德　庄严佛净土　上报四重恩　下济三涂苦<br>
    普愿尽法界　沈溺诸有情　悉发菩提心　尽此一报身<br>
    同生极乐国<br>
    <br>
    <br>
    输入者: 阎学新<br>
    校对者: keyboard.bbs
    &#26;<br>
    </td>
  </tr>
</table>
</center></div>
</body>
</html>
