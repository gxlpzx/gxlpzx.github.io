<html>

<head>
<meta http-equiv="Content-Type" content="text/html; charset=utf-8">
<meta name="GENERATOR" content="Microsoft FrontPage 3.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><big><big><big><strong>佛 说 呵 雕 阿 那&nbsp; 经</strong></big></big></big></p>

<p align="center">东晋天竺三藏竺昙无兰译</p>
<div align="center"><center>

<table border="1">
  <tr>
    <td width="100%">闻如是：<br>
    <br>
    一时佛时在舍卫国只陀恒，呵雕阿那　将五百优婆塞，至舍利弗所，作礼<br>
    　已却坐，舍利弗为说经，大欢喜而退，复至佛所，以头面著地，叉手绕<br>
    　佛三匝却坐。佛问呵雕阿那　：「若有何功德，教化五百弟子随从汝？<br>
    　」呵雕阿那　即长跪叉手言：「我常奉行佛所说四事，何等为四？一者<br>
    　布施於人；二者说善说；三者瞻视同学给足有无；四者同学者财共不计<br>
    　。」佛言：「善哉善哉！已过去佛，无有过是四事；未来佛亦无有过是<br>
    　四事；今现在佛亦无有过是四事。」佛为呵雕阿那　说经已，各大欢喜<br>
    而退。<br>
    <br>
    呵雕阿那　还归入舍呼诸人客奴婢坐著前，好为说经开解，语生死善恶之<br>
    　道；复上殿呼诸持藏人诸伎女著前，为说经戒，皆大欢喜；後上後殿，<br>
    为诸夫人妇女，说经戒已讫，还至正殿，斋戒床上，端坐定意，便得等<br>
    心。第一天上四王请诸天皆会坐，共称誉呵雕阿那　功德，四天王中尊<br>
    王下至呵雕阿那　舍，称誉呵雕阿那　功德，呵雕阿那　时得等心，不<br>
    答天王。佛边有一比丘，至呵雕阿那　舍，呵雕阿那　起迎比丘前坐，<br>
    比丘说言：「佛坐中常相称誉功德。」呵雕阿那　问比丘言：「佛称誉<br>
    我时，边有白衣无？」比丘言：「无有白衣，正使有白衣，有何等嫌疑<br>
    那？」呵雕阿那　言：「佛语至诚，恐白衣不信者，便当堕泥犁中；正<br>
    使信佛语者，便复来承事我，布施我，我不喜烦扰於人，以是故问耳。<br>
    」比丘辞去。呵雕阿那　言：「想朝来未食，且留饮食。」便行澡水，<br>
    下饭食讫。比丘还白佛言：「属至呵雕阿那　舍，道说言佛坐中大相称<br>
    誉，呵雕阿那　因问我言：『佛称誉我时，边有白衣无？』我言：『无<br>
    白衣，正使有白衣有何嫌疑？』呵雕阿那　言：『佛称誉我，实至诚不<br>
    妄，白衣不信佛语者，便当堕泥犁中；正使信者，便复来承事我，我不<br>
    喜烦扰他人，以是故问耳。』」佛言：「善哉善哉！我不常为汝曹说呵<br>
    雕阿那　有七事，今复益一事为八事。何等为八事？一者不求不欲令人<br>
    知；二者信不欲令人知；三者自羞不欲令人知；四者自惭不欲令人知；<br>
    五者精进不欲令人知；六者自观不欲令人知；七者得禅不欲令人知；八<br>
    者黠慧不欲令人知；所以不欲令人者，不欲烦扰於人，故不欲令人知。<br>
    <br>
    佛说是经已，诸比丘皆大欢喜，起前为佛作礼。<br>
    <br>
    　回向文<br>
    愿以此功德　庄严佛净土　上报四重恩　下济三涂苦<br>
    普愿尽法界　沈溺诸有情　悉发菩提心　尽此一报身<br>
    同生极乐国<br>
    <br>
    <br>
    输入者: 阎学新<br>
    校对者: keyboard.bbs
    &#26;<br>
    </td>
  </tr>
</table>
</center></div>
</body>
</html>
