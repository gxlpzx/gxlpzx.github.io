<html>

<head>
<meta http-equiv="Content-Type" content="text/html; charset=utf-8">
<meta name="GENERATOR" content="Microsoft FrontPage 3.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><big><big><big><strong>犍 陀 国 王 经</strong></big></big></big></p>

<p align="center">後汉安息国三藏安世高译</p>
<div align="center"><center>

<table border="1">
  <tr>
    <td width="100%">闻如是：<br>
    <br>
    一时佛在舍卫国祗树给孤独园，与千二百五十比丘俱。<br>
    <br>
    时有国王，号名犍陀，奉事婆罗门，婆罗门居在山中，多种果树，时有采<br>
    樵人，毁败其果树，婆罗门时见之，<br>
    便将诣王所言：「是人无状，残败我果树，王当治杀之。」<br>
    <br>
    王敬事婆罗门，不敢违之，即为杀败树者。自後未久，有牛食人稻，其主<br>
    逐捶牛，折其一角，血流被面，痛不可忍。<br>
    牛径到王所白言：「我实无状，食此人少稻，今为其见捶折我角。」<br>
    稻主亦追到王所，王晓鸟兽语，告牛言：「我当为汝治杀之。」<br>
    牛即报言：「今虽杀此人亦不能令我不痛，但当约饬，後莫取人如我耳。」<br>
    王便感念言：「我事婆罗门，但坐果树，令我杀人，不如此牛也。」<br>
    <br>
    便呼婆罗门问言：「今事此道，有何福乎？」<br>
    <br>
    婆罗门报言：「可得攘灾致福富贵长寿。」<br>
    <br>
    王复问言：「可得免於生死不？」<br>
    <br>
    报言：「不得免於生死也。」<br>
    <br>
    王独念言：「当用此道为事。」<br>
    <br>
    便敕群臣严驾，往到佛所，五体投地，为佛作礼，<br>
    白言：「我闻佛道至尊，巍巍教化，天下所度无数，愿受法言，以自改<br>
    操。」<br>
    <br>
    佛即授王五戒十善，为说一切天地人物无生不死者。<br>
    <br>
    王以头面著地为礼，白佛言：「今奉尊法戒，当得何福？」<br>
    <br>
    佛言：「布施持戒现世得福；忍辱精进一心智慧者，其德无量，後上天上<br>
    ，亦可得作遮迦越王，亦可得无为度世之道。」<br>
    <br>
    佛即为王现相好威神光耀，王即欢喜意解，便得须陀洹道。<br>
    <br>
    阿难正衣服，头面著地，为佛作礼，<br>
    　白佛言：「此王与牛，本何因缘？牛语意便解，舍婆罗门，而事佛道，<br>
    　　　　　　见佛闻法，即得道迹。」<br>
    <br>
    佛言：「乃昔拘那含牟尼佛时，王与牛为兄弟，作优婆塞，俱持斋一日一<br>
    　 夜，王守法精进不懈怠，寿终升天上，寿尽下为国王；牛时犯斋<br>
    夜食，後受其罪，罪毕复作牛，百世有宿识，故来开悟王意，牛<br>
    後七日，寿终上生天上。」<br>
    <br>
    佛言：「四辈弟子！受持斋戒，不可犯也。」<br>
    <br>
    诸比丘僧比丘尼、优婆塞优婆夷、天龙鬼神，闻经欢喜，前为佛作礼而去。<br>
    <br>
    <br>
    <br>
    　回向文<br>
    愿以此功德　庄严佛净土　上报四重恩　下济三涂苦<br>
    普愿尽法界　沈溺诸有情　悉发菩提心　尽此一报身<br>
    同生极乐国<br>
    <br>
    <br>
    输入者: 阎学新<br>
    校对者: gamblers.bbs
    二校者: keyboard.bbs
    &#26;<br>
    </td>
  </tr>
</table>
</center></div>
</body>
</html>
