<html>

<head>
<meta http-equiv="Content-Type"
content="text/html; charset=utf-8">
<meta name="GENERATOR" content="Microsoft FrontPage Express 2.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><font size="6"><strong>佛 说 沙 曷 比 丘
功 德 经</strong></font></p>

<p align="center"><font size="4">西晋沙门法炬译</font></p>
<div align="center"><center>

<table border="1">
    <tr>
        <td width="100%">闻如是。<br>
        <br>
        一时佛在舍卫国只树给孤独园，时与千二百五十比丘、菩萨万人。<br>
        <br>
        时须耶国有贫人，行赁剃小儿头，所剃者皆约：到麦熟当各雇麦一斛。<br>
        适别未远，道逢故人，将其还求麦，欲以取酒饮之，遍求无以麦还者。於<br>
        　是便起恚意言：「愿我寿终後，作大神龙，当陷此国。」後寿终，魂神<br>
        　遂还作龙，其国中历年风雨不时，五谷毁败。<br>
        <br>
        佛念此国人民饥馑，即遣沙曷比丘往化之。龙见比丘往，即兴恶意，欲败<br>
        　国及杀沙曷比丘，沙曷便变化钵，覆盖一国，龙雨之谓国已没，比丘以<br>
        　佛威神，令龙见人民安隐如故。龙复兴恚意下雪，比丘以钵受之，雪极<br>
        　比丘以手扫之，著一处如山，比丘乃入龙室，龙即出比丘复出，龙入比<br>
        　丘复入，如是若干辈，龙极乃止，<br>
        长跪问言：「卿何等神，恼我如是？」<br>
        比丘言：「吾是佛弟子。」<br>
        龙言：「我欲自归於卿。」<br>
        比丘答言：「吾有大师，佛三界最尊，卿当自归之。」<br>
        龙言：「佛在何所？」<br>
        报言：「佛在舍卫国。」<br>
        龙言：「乞逐道人去。」<br>
        比丘言：「欲去者善。」便内龙著笥中。人民见比丘取龙中如是，<br>
        皆欢喜问言：「道人是何等大神，降伏国患？」<br>
        告言：「吾是佛弟子。」<br>
        人民问言：「佛可得见不？」<br>
        答言：「欲得见佛且待吾还时。」<br>
        日向中道遇分卫，人民或与饭者、与酒者，比丘受而食饮之，致酒<br>
        醉遇树下卧，龙钵袈裟各在一处。佛时笑，五色光出，阿难正衣服，<br>
        叉手白佛言：「佛不妄笑，笑必有意。」<br>
        佛告阿难：「汝为见沙曷比丘不？」<br>
        阿难言：「不见。」<br>
        佛言：「今在彼树下醉卧。」<br>
        时千二百五十比丘、菩萨万人，各相与言：「沙曷比丘已得阿罗汉，何<br>
        以复醉卧？」<br>
        佛知诸人意有疑，因说四事：<br>
        　一者阿罗汉不三昧不得知；<br>
        二者不得便现神足；<br>
        三者不得强劝人分卫；<br>
        四者身中尚有虫。<br>
        阿罗汉以是四事不及佛。<br>
        时万菩萨，皆回意欲向罗汉。<br>
        佛遣目犍连往到沙曷比丘所，敕之摄龙来，龙以头面为佛作礼，佛便为说<br>
        　宿命本末，龙心即解，受五戒奉行十善，即得须陀洹道，为佛作礼而去。<br>
        <br>
        佛时说沙曷比丘功德微妙。<br>
        阿难叉手启佛言：「沙曷比丘饮酒醉卧，而佛说其功德微妙乃尔。」<br>
        佛告阿难：「阿罗汉不复饥渴，用三事故，现醉卧耳：<br>
        一者佛欲开化菩萨意；<br>
        二者不欲逆布施家意；<br>
        三者恐诸弟子未得道者，饮酒多失故。<br>
        以至戒捡之。沙曷比丘虽饮酒，是为不醉。」<br>
        <br>
        诸菩萨、四辈弟子，闻佛说是，皆起整衣服，为佛作礼。沙曷比丘更前长<br>
        　跪白佛言：「须耶越国王人民欲见。」<br>
        <br>
        佛默然受之。沙曷比丘即承佛教，如弹指顷，还到须耶越国。国王人民见<br>
        比丘，皆欢喜有作礼者、有跪者、但叉手者。<br>
        <br>
        沙曷比丘告言：「佛明日当来到。」<br>
        此王闻佛当来大欢喜，豫於四衢道，扫洒广施帐幔。<br>
        佛明日与千二百五十比丘俱，豫行空中，皆有自然莲华，奉佛足下，王及<br>
        臣民，皆以香华，出城迎佛，五体投地，稽首为礼。佛及比丘，到宫中<br>
        即有自然师子座，布以　　，七宝华盖，五色交络，王施设供养，手自<br>
        斟酌，饭毕行盥水祝愿，佛为王及人民，说龙本末，王及人民心解，即<br>
        受五戒行十善，或得须陀洹者、斯陀含、阿那含、阿罗汉者，不可称数。<br>
        <br>
        佛说经竟，四辈弟子、天龙鬼神，欢喜奉行。<br>
        <br>
        <br>
        　回向文<br>
        愿以此功德　庄严佛净土　上报四重恩　下济三涂苦<br>
        普愿尽法界　沈溺诸有情　悉发菩提心　尽此一报身<br>
        同生极乐国<br>
        <br>
        <br>
        输入者: 阎学新<br>
        校对者: keyboard.bbs
        &#26;<br>
        </td>
    </tr>
</table>
</center></div>
</body>
</html>
