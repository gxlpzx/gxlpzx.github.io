<html>

<head>
<meta http-equiv="Content-Type" content="text/html; charset=utf-8">
<meta name="GENERATOR" content="Microsoft FrontPage 3.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><big><big><big><strong>佛 说 慢 法 经</strong></big></big></big></p>

<p align="center">西晋沙门法炬 译</p>
<div align="center"><center>

<table border="1">
  <tr>
    <td width="100%">佛告阿难：「有人事佛以後便富贵；有人事佛以後衰丧不利者。」<br>
    <br>
    阿难问佛：「云何俱事佛，衰利不同，何故得尔？」<br>
    <br>
    佛语阿难：「有人事佛，当求明师，得了了者，从受戒法，为除诸想，<br>
    　与经相应，精进奉行，不失其教受者、不犯如毛发者，是人不犯道禁<br>
    　，常为诸天善神侍卫拥护，所向谐偶，财利百倍，众人所敬，後当得<br>
    　佛，何况富利。如是人辈，事佛为真佛弟子；又复有人事佛，不值明<br>
    　师，亦无经像，又复不礼敬、不知不解，强教人受法戒，无有至信，<br>
    　受戒之後，故复犯众戒，心意蒙冥，犹豫不肯读经，行道作福，乍信<br>
    乍不信，复不能念斋日，烧香燃灯作礼，故复瞠恚　呼骂詈，出入咒咀<br>
    ，口初不合，心怀憎嫉，使人杀生，眼见经像，无有敬礼之心。若其<br>
    有经，趣挂著壁，或掷床席之上，或著衣被弊箧器中，或以妻子小儿<br>
    不净手弄之，烟熏屋漏，不复瞻视，亦不烧香然灯向之作礼，与外经<br>
    书无异，善神离之，恶鬼得其便，随逐不置，罔衰病之，适得疾病也<br>
    ，恐怖犹豫，自念言：『我初事佛，云何故复疾病也？』不能自信，<br>
    呼使至医师，医师卜问　解除镇厌无益，遂使祷赛邪神，众过遂增，<br>
    妖魅恶鬼，屯守其门，遂使丧衰死亡，不离门户，财产衰耗，家室病<br>
    疾，更相注续，不离床席，命终罪辜，牵堕泥犁中，当被考治谪罚，<br>
    无有岁数。是人但坐不能专一，志意犹豫，无所专据，不信佛法，故<br>
    得其罪殃，衰耗如是。世间人不知佛法者，谓呼事佛令得殃衰，不知<br>
    其人行自不正，违犯佛经戒，心专行恶，众态具足，身自招之，无有<br>
    与者。」<br>
    <br>
    阿难闻之，便头面著地，为佛作礼，欢喜奉行。<br>
    <br>
    　回向文<br>
    愿以此功德　庄严佛净土　上报四重恩　下济三涂苦<br>
    普愿尽法界　沈溺诸有情　悉发菩提心　尽此一报身<br>
    同生极乐国<br>
    <br>
    <br>
    输入者: 阎学新<br>
    校对者: gamblers.bbs
    &#26;<br>
    </td>
  </tr>
</table>
</center></div>
</body>
</html>
