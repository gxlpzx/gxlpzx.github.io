<html>

<head>
<meta http-equiv="Content-Type" content="text/html; charset=utf-8">
<meta name="GENERATOR" content="Microsoft FrontPage 3.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><big><big><big><strong>无 垢 优 婆 夷 问 经</strong></big></big></big></p>

<p align="center">後 魏 中 印 度</p>

<p align="center">三藏瞿昙般若流支译</p>
<div align="center"><center>

<table border="1">
  <tr>
    <td width="100%">如是我闻。<br>
    一时婆伽婆住舍婆提城寂静宫殿重阁讲堂。<br>
    尔时无垢优婆夷、贤优婆夷等，诸优婆夷，往诣佛所，到佛所已，头面礼<br>
    　足，礼佛足已，退坐一面。<br>
    尔时世尊即告无垢优婆夷言：「汝优婆夷！不放逸行懈怠心不？」<br>
    优婆夷言：「我不懈怠，不放逸行。」<br>
    佛告无垢优婆夷言：「汝当云何不懈怠耶？又汝云何不放逸行？」<br>
    无垢优婆夷白佛言：「世尊！我常早起扫佛塔地，扫已涂治四厢四处，清<br>
    　　　　　　　　　　净涂已，散华烧香，如是供养，然後入房，既入房<br>
    　 已，次复入禅，修四梵行，不离三归，受持五戒，<br>
    常恒如是，我不懈怠，不放逸行。」<br>
    无垢优婆夷作是语已，<br>
    　复白佛言：「世尊！我今未知扫佛塔地，所有善根得何福报？四厢涂治<br>
    　　　　　　　，所有善根得何福报？散华烧香，供养佛塔，所有善根得<br>
    　　　　　　　何福报？禅四梵行，三归五戒，所有善根得何福报？唯愿<br>
    世尊为我解说。」<br>
    佛告无垢优婆夷言：「扫佛塔地，得五福报，何等为五？<br>
    　一者自心清净，他人见已生清净心。<br>
    　二者为他人所爱。<br>
    　三者天心欢喜。<br>
    　四者集端正业。<br>
    　五者命终生於善道天中。<br>
    无垢当知：扫佛塔地，福报如是。<br>
    无垢当知：若人信佛，作圆轮形，涂佛塔地，散花烧香<br>
    　　　　，如是供养，我说彼人身坏命终，生弗婆提，<br>
    　　　　　富乐自在，於彼寿终，生化乐天。<br>
    无垢当知：若人信佛，作半月形，涂佛塔地，散花烧香<br>
    　　　　，如是供养，我说彼人身坏命终，生瞿陀尼，<br>
    　　　　　富乐自在，於彼寿终，生兜率天。<br>
    无垢当知：若人信佛，於佛塔边，四方涂地，散花烧香<br>
    　　　　，如是供养，我说彼人身坏命终，生郁单曰，<br>
    　　　　　富乐自在，於彼寿终，生炎摩天。<br>
    无垢当知：若人信佛，作人面形，涂佛塔地，散花烧香<br>
    　　　　，如是供养，我说彼人身坏命终，生阎浮提，<br>
    　　　　　富乐自在，寿终生於三十三天。<br>
    无垢当知：此涂塔地，散花烧香，所有善根，果报如是。<br>
    无垢当知：若人入禅修四梵行，归佛法僧，受持五戒，<br>
    　　　　　我说彼人无量无数，善根福报，无穷无尽，<br>
    　　　　　後得涅盘。<br>
    无垢当知：若人归依声闻缘觉，修集戒聚，不能如是无<br>
    　　　　　尽涅盘。何以故？受持五戒，禅四梵行，所<br>
    　　　　　得果报，唯除涅盘，更无处受，以福多故。」<br>
    世尊尔时如是说已，无垢优婆夷心生疑念，默而无言。尔时世尊知心念已，即<br>
    　从面门，出广长舌，遍覆自面二耳二眼并二鼻已，遍覆虚空，覆虚空已，还<br>
    摄入口，摄入口已，<br>
    复语无垢优婆夷言：「汝颇曾见妄语之人、两舌恶口绮语之人，有如是色舌<br>
    　　　　　　　　　　相以不？」<br>
    尔时无垢优婆夷既闻是语，从坐而起，合掌<br>
    向佛白言：「世尊！未曾见也。有实语者，未有此舌，况妄语人。唯除如来<br>
    应正遍知，无始已来，常实语故，得如是舌。」<br>
    尔时无垢优婆夷知佛实语，离疑心喜，以偈赞曰：<br>
    我於千亿劫　不曾忆念见　如是胜法宝　不忆曾供养<br>
    我今日得见　如是世间灯　既如是见已　得闻第一法<br>
    尔时世尊偈答无垢优婆夷曰：<br>
    汝闻已成圣　此真胜法宝　清净寂静法　得入涅盘城<br>
    世尊说已，无垢优婆夷心大欢喜，比丘比丘尼、优婆塞优婆夷、一切众会、天<br>
    　人阿修罗、乾闼婆等，闻佛说已，赞言善哉！<br>
    此经人天因　亦是涅盘道　行者向人天　亦趣涅盘门　<br>
    译此经功德 普施诸众生　愿速修因道　得人天涅盘<br>
    <br>
    <br>
    　回向文<br>
    愿以此功德　庄严佛净土　上报四重恩　下济三涂苦<br>
    普愿尽法界　沈溺诸有情　悉发菩提心　尽此一报身<br>
    同生极乐国<br>
    <br>
    <br>
    输入者: 阎学新<br>
    校对者: keyboard.bbs
    &#26;<br>
    </td>
  </tr>
</table>
</center></div>
</body>
</html>
