<html>

<head>
<meta http-equiv="Content-Type" content="text/html; charset=utf-8">
<meta name="GENERATOR" content="Microsoft FrontPage 3.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><big><big><big><big><strong>十善业道经①</strong></big></big></big></big></p>

<p align="center">唐于阗三藏实叉难陀奉制译</p>
<div align="center"><center>

<table border="1">
  <tr>
    <td width="100%">如是我闻：一时，佛在娑竭罗龙宫，与八千大比丘众、三万二千菩萨摩诃萨<br>
    俱。尔时，世尊告龙王言：「一切众生心想异故，造业亦异，由是故有诸趣轮转<br>
    。龙王！汝见此会及大海中，形色种类各别不耶？如是一切，靡不由心造善不善<br>
    身业、语业、意业所致。而心无色，不可见取，但是虚妄诸法集起，毕竟无主、<br>
    无我我所。虽各随业，所现不同，而实於中无有作者。故一切法皆不思议，自性<br>
    如幻。智者知已，应修善业，以是所生蕴、处、界等，皆悉端正，见者无厌。<br>
    <br>
    龙王！汝观佛身，从百千亿福德所生，诸相庄严，光明显曜，蔽诸大众。设<br>
    无量亿自在梵王，悉不复现；其有瞻仰如来身者，莫不目眩！汝又观此诸大菩萨<br>
    ，妙色严净，一切皆由修集善业福德而生。又诸天、龙八部众等大威势者，亦因<br>
    善业福德所生。今大海中所有众生，形色　鄙，或大或小，皆由自心种种想念，<br>
    作身、语、意诸不善业，是故随业各自受报。<br>
    <br>
    汝今当②应如是修学，亦令众生了达因果，修习善业。汝当於此正见不动，<br>
    勿复堕在断、常见中！於诸福田，欢喜、敬养，是故汝等亦得人天尊敬、供养。<br>
    <br>
    龙王！当知菩萨有一法，能断一切诸恶道苦。何等为一？谓於昼夜，常念、<br>
    思惟、观察善法，令诸善法念念增长，不容亳分不善间杂。是即能令诸恶永断，<br>
    善法圆满，常得亲近诸佛菩萨及余圣众。言善法者：谓人天身、声闻菩提、独觉<br>
    菩提、无上菩提，皆依此法以为根本而得成就，故名善法。此法即是十善业道。<br>
    何等为十？谓能永离杀生、偷盗、邪行、妄语、两舌、恶口、绮语、贪欲、瞠恚<br>
    、邪见。<br>
    <br>
    龙王！若离杀生，即得成就十离恼法。何等为十？一、於诸众生普施无畏；<br>
    二、常於众生起大慈心；三、永断一切瞠恚习气；四、身常无病；五、寿命长远<br>
    ；六、恒为非人之所守护；七、常无恶梦，寝觉快乐；八、灭除怨结，众怨自解<br>
    ；九、无恶道布；十、命终生天；是为十。若能回向阿耨多罗三藐三菩提者，後<br>
    成佛时，得佛随心自在寿命。<br>
    <br>
    复次，龙王！若离偷盗，即得十种可保信法。何等为十？一者③、资财盈积<br>
    ，王、贼、水、火，及非爱子，不能散灭；二、多人爱念；三、人不欺负；四、<br>
    十方赞美；五、不忧损害；六、善名流布；七、处众无畏；八、财、命、色、力<br>
    安乐，辩才具足无缺；九、常怀施意；十、命终生天；是为十。若能回向阿耨多<br>
    罗三藐三菩提者，後成佛时，得证清净大菩提智。<br>
    <br>
    复次，龙王！若离邪行，即得四种智所赞法。何等为四？一、诸根调顺；二<br>
    、永离　掉；三、世所称叹；四、妻莫能侵；是为四。若能回向阿耨多罗三藐三<br>
    菩提者，後成佛时，得佛丈夫隐密藏相。<br>
    <br>
    复次，龙王！若离妄语，即得八种天所赞法。何等为八？一、口常清净、优<br>
    钵华香；二、为诸世间之所信伏；三、发言成证，人天敬爱；四、常以爱语安慰<br>
    众生；五、得胜意乐，三业清净；六、言无误失，心常欢喜；七、发言尊重，人<br>
    天奉行；八、智慧殊胜，无能制伏；是为八。若能回向阿耨多罗三藐三菩提者，<br>
    後成佛时，即得如来真实语。<br>
    <br>
    复次，龙王！若离两舌，即得五种不可坏法。何等为五？一、得不坏身，无<br>
    能害故；二、得不坏眷属，无能破故；三、得不坏信，顺本业故；四、得不坏法<br>
    行，所修坚固故；五、得不坏善知识，不诳惑故；是为五。若能回向阿耨多罗三<br>
    藐三菩提者，後成佛时，得正眷属，诸魔外道不能沮坏。<br>
    <br>
    复次，龙王！若离恶口，即得成就八种净业。何等为八？一、言不乖度；二<br>
    、言皆利益；三、言必契理；四、言词美妙；五、言可承领；六、言则信用；七<br>
    、言无可讥；八、言尽爱乐；是为八。若能回向阿耨多罗三藐三菩提者，後成佛<br>
    时，具足如来梵音声相。<br>
    <br>
    复次，龙王！若离绮语，即得成就三种决定。何等为三？一、定为智人所爱<br>
    ；二、定能以智，如实答问；三、定於人天，威德最胜，无有虚妄；是为三。若<br>
    能回向阿耨多罗三藐三菩提者，後成佛时，即得如来诸所授记，皆不唐捐。<br>
    <br>
    复次，龙王！若离贪欲，即得成就五种自在。何等为五？一、三业自在，诸<br>
    根具足故；二、财物自在，一切怨贼不能夺故；三、福德自在，随心所欲，物皆<br>
    备故；四、王位自在，珍奇妙物皆奉献故；五、所获之物，过本所求百倍殊胜，<br>
    由於昔时不悭嫉故；是为五。若能回向阿耨多罗三藐三菩提者，後成佛时，三界<br>
    特尊，皆共敬养。<br>
    <br>
    复次，龙王！若离瞠恚，即得八种喜悦心法。何等为八？一、无损恼心；二<br>
    、无瞠恚心；三、无诤讼心；四、柔和质直心；五、得圣者慈心；六、常作利益<br>
    安众生心；七、身相端严，众共尊敬；八、以和忍故，速生梵世；是为八。若能<br>
    回向阿耨多罗三藐三菩提者，後成佛时，得无碍心，观者无厌。<br>
    <br>
    复次，龙王！若离邪见，即得成就十功德法。何等为十？一、得真善意乐、<br>
    真善等侣；二、深信因果，宁殒身命，终不作恶；三、唯④归依佛，非余天等；<br>
    四、直心正见，永离一切吉凶疑网；五、常生人天，不更恶道；六、无量福慧，<br>
    转转增胜；七、永离邪道，行於圣道；八、不起身见，舍诸恶业；九、住无碍见<br>
    ，十、不堕诸难；是为十。若能回向阿耨多罗三藐三菩提者，後成佛时，速证一<br>
    切佛法，成就自在神通⑤。<br>
    <br>
    尔时，世尊复告龙王：「言若有菩萨依此善业，於修道时，能离杀害而行施<br>
    故，常富财宝，无能侵夺；长寿无夭，不为一切怨贼损害。<br>
    <br>
    离不与取而行施故，常富财宝，无能侵夺；最胜无比，悉能备集诸佛法藏。<br>
    <br>
    离非梵行而行施故，常富财宝，无能侵夺；其家直⑥顺；母及妻子，无有能<br>
    以欲心视者。<br>
    <br>
    离虚诳语而行施故，常富财宝，无能侵夺；离众毁谤，摄持正法；如其誓愿<br>
    ，所作必果。<br>
    <br>
    离离间语而行施故，常富财宝，无能侵夺；眷属和睦，同一志乐，恒无乖诤<br>
    。<br>
    <br>
    离　恶语而行施故，常富财宝，无能侵夺；一切众会，欢喜归依；言皆信受<br>
    ，无违拒者。<br>
    <br>
    离无义语而行施故，常富财宝，无能侵夺；言不虚设，人皆敬受；能善方便<br>
    ，断诸疑惑。<br>
    <br>
    离贪求心而行施故，常富财宝，无能侵夺；一切所有，悉以慧⑦舍；信解坚<br>
    固，具大威力。<br>
    <br>
    离忿怒心而行施故，常富财宝，无能侵夺；速自成就无碍心智；诸根严好，<br>
    见皆敬爱。<br>
    <br>
    离邪倒心而行施故，常富财宝，无能侵夺；恒生正见敬信之家；见佛、闻法<br>
    、供养众僧；常不忘失大菩提心。<br>
    <br>
    是为大士修菩萨道时，行十善业，以施庄严，所获大利如是。<br>
    <br>
    龙王！举要言之：行十善道，以戒庄严故，能生一切佛法义利，满足大愿；<br>
    忍辱庄严故，得佛圆音，具众相好；精进庄严故，能破魔怨，入佛法藏；定庄严<br>
    故，能生念、慧、惭、愧、轻安；慧庄严故，能断一切分别妄见；慈庄严故，於<br>
    诸众生不起恼害；悲庄严故，愍诸众生，常不厌舍；喜庄严故，见修善者，心无<br>
    嫌嫉；舍庄严故，於顺违境，无爱恚心；四摄庄严故，常劝摄化一切众生；念处<br>
    庄严故，善能修习四念处观；正劝庄严故，悉能断除一切不善法，成一切善法；<br>
    神足庄严故，恒令身心轻安、快乐；五根庄严故，深信坚固，精劝匪懈，常无迷<br>
    妄，寂然调顺，断诸烦恼；力庄严故，众怨尽灭，无能坏者；觉支庄严故，常善<br>
    觉悟一切诸法；正道庄严故，得正智慧常现在前，止庄严故，悉能涤除一切结使<br>
    ；观庄严故，能如实知诸法自性；方便庄严故，速得成满为、无为乐。<br>
    <br>
    龙王！当知此十善业，乃至能令十力、无畏、十八不共、一切佛法、皆得圆<br>
    满。是故汝等应勤修学！龙王！譬如一切城邑、聚落，皆依大地而得安住；一切<br>
    药草、卉木、丛林，亦皆依地而得生长。此十善道亦复如是：一切人、天依之而<br>
    立，一切声闻、独觉菩提，诸菩萨行，一切佛法，咸共依此十善大地而得成就。<br>
    <br>
    佛说此经已，娑竭龙王及诸大众：一切世间天、人、阿修罗等，皆大欢喜，<br>
    信受奉行。<br>
    <br>
    <br>
    ［十善业道经终］<br>
    <br>
    <br>
    注①：本经以《大正藏》为底本，兼参考《佛教大藏经》其异译本为：「佛为娑<br>
    　　　伽罗龙王所说大乘法经」　宋　施护译。<br>
    （《大正藏》第15册一五九页、《佛教大藏经》第29册一五五页）<br>
    <br>
    注②：宋、元、明三本及宫本，作「常」字。<br>
    <br>
    注③：宋、元、明三本及宫本，俱无「者」字。<br>
    <br>
    注④：宫本「唯」字作「惟」字。<br>
    <br>
    注⑤：宋译本此文之後，复有一段经文如是：<br>
    <br>
    「龙王！复次，观於十不善法微细之行，多堕地狱、饿鬼、畜生之趣。龙<br>
    　　　王！观彼众生，若复杀生，当堕地狱、畜生、焰魔等界。後生人间，以余<br>
    　　　业故，得二种报：一者、短命；二者、苦恼。<br>
    <br>
    　　　若复偷盗，当堕地狱、畜生、及焰魔等界。後生人间，以余业故，得二种<br>
    　　　报：一者、自居贫贱；二者、不得他人财宝。　　　　　　　　　　　　<br>
    <br>
    　　　若复邪染，当堕地狱、畜生、及焰魔界。後生人间，以余业故，得二种报<br>
    　　　：一者、愚痴；二者、妻不贞正。<br>
    <br>
    若复妄语，当堕地狱、畜生、及焰魔界。後生人间，以余业故，得二种报<br>
    　　　：一者、言不诚实；二者、人不信奉。<br>
    <br>
    若复绮语，当堕地狱、畜生、及焰魔界。後生人间，以余业故，得二种报<br>
    　　　：一者、言不真正；二者、所言无定。<br>
    <br>
    若复恶口，当堕地狱、畜生、及焰魔界。後生人间，以余业故，得二种报<br>
    　　　：一者、言多斗诤；二者、人闻不重。<br>
    <br>
    若复二舌，当堕地狱、畜生、及焰魔界。後生人间，以余业故，得二种报<br>
    　　　：一者、得下劣眷属；二者、感亲属分离。<br>
    <br>
    若复多贪，当堕地狱、畜生、及焰魔界。後生人间，以余业故，得二种报<br>
    　　　：一者、不能利益他人；二者、常被他人侵害。<br>
    <br>
    若复多瞠，当堕地狱、畜生、及焰魔界。後生人间，以余业故，得二种报<br>
    　　　：一者、心常不喜；二者、多不称意。<br>
    <br>
    若复邪见，当堕地狱、畜生、及焰魔界。後生人间，以余业故，得二种报<br>
    　　　：一者、邪见；二者、懈怠。<br>
    <br>
    龙王！若有行於如是十不善法，决定获得如是果报！复更别得无边诸大苦<br>
    　　　蕴。」<br>
    <br>
    <br>
    注⑥：宋、元、明三本及宫本，「直」字俱作「贞」字。<br>
    <br>
    注⑦：宋、元、明三本及宫本，「慧」字俱作「惠」字。<br>
    <br>
    <br>
    <br>
    输入者: hongdar.bbs
    &#26;<br>
    </td>
  </tr>
</table>
</center></div>
</body>
</html>
