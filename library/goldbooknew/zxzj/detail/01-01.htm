<html>

<head>
<meta http-equiv="Content-Type"
content="text/html; charset=utf-8">
<meta name="GENERATOR" content="Microsoft FrontPage Express 2.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><font size="6"><strong>佛 说 尸 迦 罗 越
六 方 礼 经</strong></font></p>

<p align="center">後汉安息国三藏安世高译</p>
<div align="center"><center>

<table border="1">
    <tr>
        <td width="100%">佛在王舍国鸡山中，时有长者子，名尸迦罗越。早起严头，洗浴著文衣，东<br>
        向四拜、南向四拜、西向四拜、北向四拜、向天四拜、向地四拜。
        <p>佛入国分卫，遥见之，往到其家问之：「何为六向拜？此应何法？」尸迦罗<br>
        越言：「父在时教我六向拜，不知何应。今父丧亡，不敢於後违之。」佛<br>
        言：「父教汝使六向拜，不以身拜。」尸迦罗越便长跪言：「愿佛为我解<br>
        此六向拜意。」佛言：「听之！内著心中。其有长者黠人能持四戒不犯者<br>
        ，今世为人所敬，後世生天上。一者不杀诸群生；二者不盗；三者不爱他<br>
        人妇女；四者不妄言两舌，心欲贪　恚怒愚痴自制勿听。不能制此四意者<br>
        ，恶名日闻，如月尽时，光明稍冥；能自制恶意者，如月初生，其光稍明<br>
        ，至十五日，盛满时也。」佛言：「复有六事，钱财日耗减：一者喜饮酒<br>
        ；二者喜博掩；三者喜早卧晚起；四者喜请客，亦欲令人请之；五者喜与恶<br>
        知识相随；六者　慢轻人，犯上头四恶。复行是六事，妨其善行，亦不得<br>
        忧治生，钱财日耗减，六向拜当何益乎？」佛言：「恶知识有四辈：一者<br>
        内有怨心，外强为知识；二者於人前好言语，背後说言恶；三者有急时，<br>
        於人前愁苦，背後欢喜；四者外如亲厚，内与怨谋。善知识亦有四辈：一<br>
        者外如怨家，内有厚意；二者於人前直谏，於外说人善；三者病瘦县官为<br>
        其征　忧解之；四者见人贪贱不弃捐，当念求方便欲富之。恶知识复有四<br>
        辈：一者难谏晓教之作善，故与恶者相随；二者教之莫与喜酒人为伴，故<br>
        　　　　与嗜酒人相随；三者教之自守，益更多事；四者教之与贤者为友，故与博<br>
        　　　　掩子为厚。善知识亦有四辈：一者见人贫穷卒乏令治生；二者不与人诤计<br>
        　　　　　；三者日往消息之；四者坐起当相念。善知识复有四辈：一者为吏所捕<br>
        　　　　，将归藏匿之，於後解决之；二者有病瘦，将归养视之；三者知识死亡棺<br>
        　　　　殓视之四者知识已死，复念其家。善知识复有四辈：一者欲斗止之；二者<br>
        　　　　欲随恶知识谏止之；三者不欲治生，劝令治生；四者不喜经道，教令信喜<br>
        　　　　之。恶知识复有四辈：一者小侵之便大怒；二者有急倩使之不肯行；三者<br>
        　　　　见人有急时避人走；四者见人死亡弃不视。」佛言：「择其善者从之，恶<br>
        　　　　者远离之，我与善知识相随，自致成佛。」佛言：「东向拜者：谓子事父<br>
        　　　　母，当有五事：一者当念治生；二者早起敕令奴婢，时作饭食；三者不益<br>
        　　　　父母忧；四者当念父母恩；五者父母疾病，当恐惧求医师治之。父母视子<br>
        亦有五事：一者当念令去恶就善；二者当教计书疏；三者当教持经戒；四<br>
        者当早与娶妇；五者家中所有当给与之。南向拜者：谓弟子事师，当有五<br>
        事：一者当敬难之；二者当念其恩；三者所教随之；四者思念不厌；五者<br>
        从後称誉之。师教弟子亦有五事：一者当令疾知；二者当令胜他人弟子；<br>
        三者欲令知不忘；四者诸疑难悉为解说之；五者欲令弟子智慧胜师。西向<br>
        拜者：谓妇事夫有五事：一者夫从外来，当起迎之；二者夫出不在，当炊<br>
        蒸扫除待之；三者不得有　心於外夫，骂言不得还骂作色；四者当用夫教<br>
        诫，所有什物不得藏匿；五者夫休息，盖藏乃得卧。夫视妇有五事：一者<br>
        出入当敬於妇；二者饭食之以时节与衣被；三者当给与金银珠玑；四者家<br>
        中所有多少，悉用付之；五者不得於外邪畜传御。北向拜者：谓人视亲属<br>
        朋友，当有五事：一者见之作罪恶，私往於屏处，谏晓呵止之；二者小有<br>
        急，当奔趣救护之；三者有私语不得为他人说；四者当相敬难；五者所有<br>
        好物，当多少分与之。向地拜者：谓大夫视奴客婢使，亦有五事：一者当<br>
        以时饭食与衣被；二者病瘦当为呼医治之；三者不得妄挝捶之；四者有私<br>
        财物，不得夺之；五者分付之物，当使平等。奴客婢使事大夫亦有五事：<br>
        一者当早起勿令大夫呼；二者所当作自用心为之；三者当爱惜大夫物，不<br>
        得弃捐乞匈人；四者大夫出入当送迎之；五者当称誉大夫善，不得说其恶<br>
        。向天拜者：谓人事沙门道士，当用五事：一者以善心向之；二者择好言<br>
        与语；三者以身敬之；四者当恋慕之；五者沙门道士人中之雄，当恭敬承<br>
        事问度世之事，沙门道士当以六意视凡民：一者教之布施，不得自悭贪；<br>
        二者教之持戒，不得自犯色；三者教之忍辱，不得自恚怒；四者教之精进<br>
        ，不得自懈慢；五者教人一心，不得自放意；六者教人黠慧，不得自愚痴<br>
        。沙门道士教人去恶为善，开示正道，恩大於父母，如是行之，为知汝父<br>
        在时六向拜之教也。何忧不富乎。」尸迦罗越即受五戒，作礼而去。
        </p>
        <p>佛说呗偈：<br>
        鸡鸣当早起　被衣来下床　澡漱令心净　两手奉花香　佛尊过诸天<br>
        鬼神不能当　低头　塔寺　叉手礼十方　贤者不精进　譬如树无根<br>
        根断枝叶落　何时当复连　采华著日中　能有几时鲜　放心自纵意<br>
        命过复何言　人当虑非常　对来无有期　犯过不自觉　命过为自欺<br>
        今当入泥犁　何时有出期　贤者受佛语　持戒慎勿疑　佛如好华树<br>
        无不爱乐者　处处人民闻　一切皆欢喜　令我得佛时　愿使如法王<br>
        过度诸生死　无不解脱者　戒德可恃怙　福报常随己　现法为人长<br>
        终远三恶道　戒慎除恐畏　福德三界尊　鬼神邪毒害　不犯有戒人<br>
        堕俗生世苦　命速如电光　老病死时至　对来无豪强　无亲可恃怙<br>
        无处可隐藏　天福尚有尽　人命岂久长　父母家室居　譬如寄客人<br>
        宿命寿以尽　舍故当受新　各追所作行　无际如车轮　起灭从罪福<br>
        生死十二因　现身游免乱　济育一切人　慈伤坠众邪　流没于深渊<br>
        勉进以六度　修行致自然　是故稽首礼　归命天中天　人身既难得<br>
        得人复嗜欲　贪　於意识　痛想无厌足　豫种後世栽　欢喜诣地狱<br>
        六情幸完具　何为自困辱　一切能正心　三世神吉祥　不与八难贪<br>
        随行生十方　所生趣精进　六度为桥梁　广劝无极慧　一切蒙神光<br>
        　<br>
        　回向文<br>
        愿以此功德　庄严佛净土　上报四重恩　下济三涂苦<br>
        普愿尽法界　沈溺诸有情　悉发菩提心　尽此一报身<br>
        同生极乐国<br>
        <br>
        </p>
        <p>输入者: 阎学新<br>
        校对者: gamblers.bbs
        </td>
    </tr>
</table>
</center></div>
</body>
</html>
