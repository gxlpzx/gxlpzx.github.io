<html>

<head>
<meta http-equiv="Content-Type"
content="text/html; charset=utf-8">
<meta name="GENERATOR" content="Microsoft FrontPage Express 2.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><font size="6"><strong>佛 说 右 绕 佛 塔
功 德 经</strong></font></p>

<p align="center">大同于阗国三藏沙门实叉难陀等奉制译</p>
<div align="center"><center>

<table border="1">
    <tr>
        <td width="100%">如是我闻： <p>一时佛在舍卫国只树给孤独园，与大比丘僧及余无量众俱，前後围绕。
        </p>
        <p>尔时，长老舍利弗即从座起，偏袒右肩、右膝著地、合掌向佛，以偈请曰：<br>
        「大威德世尊！愿为我等说，右绕於佛塔，所得之果报。」
        </p>
        <p>尔时，世尊以偈答曰：「<br>
        右绕於佛塔　所得诸功德　我今说少分　汝等咸善听　<br>
        　 一切诸天龙　夜叉鬼神等　皆亲近供养
        斯由右绕塔<br>
        　 在在所生处　远离於八难　常生无难处
        斯由右绕塔<br>
        於一切生处　念慧常无失　具足妙色相
        斯由右绕塔<br>
        往来天人中 福命悉长远 常获大名称
        斯由右绕塔<br>
        在於阎浮提 常生最尊胜 清净种姓中
        斯由右绕塔<br>
        仪貌常端正 富贵多财宝 恒食大封邑
        斯由右绕塔<br>
        财宝常盈积 而无悭吝心 勇猛广惠施
        斯由右绕塔<br>
        色相净微妙 见者皆欣仰 所住常安乐
        斯由右绕塔<br>
        或为忉利王 妻子悉具足 威势力自在
        斯由右绕塔<br>
        或作婆罗门 持戒善通达 咒术围陀典
        斯由右绕塔<br>
        或作大长者 豪贵多财产 仓廪常丰足
        斯由右绕塔<br>
        或作正法王 自在王阎浮 率土咸归化
        斯由右绕塔<br>
        或为具七宝 大势转轮王 十善御群生
        斯由右绕塔<br>
        从此生天上 常有大威德 净信於佛法
        斯由右绕塔<br>
        净信速成已 於法无迷惑 见诸行皆空
        斯由右绕塔<br>
        从天上舍命 下生於人中 入胎不迷乱
        斯由右绕塔<br>
        在於母胎中 垢秽所不染 如净摩尼珠
        斯由右绕塔<br>
        在胎及生时 令母常安乐 饮乳亦复然
        斯由右绕塔<br>
        父母及亲戚 一切共鞠养 乳母常不离
        斯由右绕塔<br>
        眷属皆爱念 超过於父母 资财自增长
        斯由右绕塔<br>
        夜叉诸恶鬼 不能暂惊怖 所须自然得
        斯由右绕塔<br>
        经於百千劫 其身转清净 妙色相成满
        斯由右绕塔<br>
        净眼修且广 犹如青莲花 兼得净天眼
        斯由右绕塔<br>
        妙色常圆满 诸相自庄严 成就大势力
        斯由右绕塔<br>
        或生帝释宫 大威势自在 忉利天中尊
        斯由右绕塔<br>
        或生须夜摩 兜率陀天宫 化乐及他化
        斯由右绕塔<br>
        或复生梵天 梵世最自在 诸天常供养
        斯由右绕塔<br>
        亿那由他劫 常为诸智人 恭敬而供养
        斯由右绕塔<br>
        其身及衣服 亿劫常无垢 具足白净法
        斯由右绕塔<br>
        具大精进力 勤修种种行 未尝有疲懈
        斯由右绕塔<br>
        勇猛常精进 坚固不可坏 所作速成就
        斯由右绕塔<br>
        深远微妙音 闻者皆欢喜 安乐常无病
        斯由右绕塔<br>
        如我所演说 厌舍三有苦 成就出世智
        斯由右绕塔<br>
        常在四念处 及以四正勤 四如意神足
        斯由右绕塔<br>
        了达四真谛 根力七觉支 正道及圣果
        斯由右绕塔<br>
        灭一切烦恼 具足大威德 无漏六神通
        斯由右绕塔<br>
        永离贪恚痴 及一切障碍 证独觉菩萨
        斯由右绕塔<br>
        得妙紫金色 相好庄严身 现作天人师
        斯由右绕塔<br>
        皆由以身业 及语业赞叹 右绕佛於塔
        获此大利益<br>
        右绕诸佛塔 所得诸功德 我今随所闻
        略说讵能尽」 </p>
        <p>尔时，世尊说此偈已，舍利弗等一切众会，皆大欢喜，信受奉行。
        </p>
        <p>　回向文<br>
        愿以此功德　庄严佛净土　上报四重恩　下济三涂苦<br>
        普愿尽法界　沈溺诸有情　悉发菩提心
        尽此一报身<br>
        同生极乐国<br>
        <br>
        </p>
        <p>输入者: 阎学新<br>
        校对者: gamblers.bbs
        </td>
    </tr>
</table>
</center></div>
</body>
</html>
