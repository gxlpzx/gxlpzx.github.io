<html>

<head>
<meta http-equiv="Content-Type"
content="text/html; charset=utf-8">
<meta name="GENERATOR" content="Microsoft FrontPage Express 2.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><font size="6"><strong>佛 说 八 部 佛 名
经</strong></font></p>

<p align="center">元魏天竺婆罗门瞿昙般若流支译</p>
<div align="center"><center>

<table border="1">
    <tr>
        <td width="100%">闻如是： <p>一时，佛游维耶离奈女树国，与大比丘众俱，比丘千二百五十，诸菩萨无<br>
        　　　　央数。 </p>
        <p>　　　尔时有长者子，名曰善作，从城中出，诣奈女园，到世尊所，稽首足下，<br>
        　　　　右　三匝，却住一面，叉手白佛：「欲有所问，大圣见听，乃敢自陈。<br>
        」佛告善作：「恣所欲问，如来当具分别解说。」善作见听，便白佛言<br>
        ：「唯天中天，宁有诸佛修行本愿自致正觉，今现世讲说经道？大圣愿<br>
        宣诸佛之名，闻之执持，戴著顶上，恣受所说，稽首归命，颁宣功勋，<br>
        无复众难，不趣三涂，闻诸佛名，人若非人不得其便，若在县官，说诸<br>
        佛名，无能横枉夺其所有，而性坚强，不怀怯弱，安隐得胜，又入战斗<br>
        ，刀不伤身，箭射不入，阅叉诸鬼天龙神无敢娆者，师子虎狼野兽弊虫<br>
        无能害者。」 </p>
        <p>佛告善作：「谛听！善思念之，当为汝说，拥护除难，无恐获安。」於是<br>
        善作受教而听。 </p>
        <p>佛言：「东方去此有佛号奉至诚如来至真等正觉，今现在说经法，世界曰<br>
        　　　　名闻迹。<br>
        　复次，东方有佛号固进度思吉义如来至真等正觉，今现在说经法，世界<br>
        　　　　曰莫能当。<br>
        　复次，东方去此佛土有佛号观明功勋如来至真等正觉，今现在说经法，<br>
        　　　　世界曰吉安。<br>
        　复次，东方去此佛土有佛号慈英寂首如来至真等正觉，今现在说经法，<br>
        　　　　世界曰无恚恨。<br>
        　复次，东方去此佛土有佛号真性上首如来至真等正觉，今现在说经法，<br>
        　　　　世界曰去杖。<br>
        　复次，东方去此佛土有佛号念众生称上首如来至真等正觉，今现在说经<br>
        　　　　法，世界曰炽盛首。<br>
        　复次，东方去此佛土有佛号踊首高超须弥如来至真等正觉，今现在说经<br>
        　　　　法，世界曰曜赫热首。<br>
        　复次，东方去此佛土有佛号胜耻称上首如来至真等正觉，今现在说经法<br>
        　　　　，世界曰爱乐。<br>
        假使有人遥闻东方诸如来号，受此诸佛世尊之名，谛奉善思抱在心怀，<br>
        持讽诵读，纵使诸佛戒德智慧道本平等；又诸刹土庄严清净殊异之德，<br>
        卓然无侣，无有尘垢，无有女人污秽之难，亦无五浊勤苦之患，三涂之<br>
        厄，无沙砾石荆棘沟坑。」 </p>
        <p>佛言：「善作！若有能持奉持是诸佛世尊之名，颁宣远近，上夜觉寤而起<br>
        经行，叹咏诵说此诸佛名，中夜後夜起一心住，舍此无益，念所增修，<br>
        如是行者，德行日进，终无损耗也。」 </p>
        <p>佛告善作：「汝当乐此八佛名经，佛以斯法教族姓子，怀抱在心勿得忘舍<br>
        ，寻时精修便当逮见八千诸佛。」 </p>
        <p>善作於是闻圣教诏，则以宝华价值八千两金，供散世尊，稽首佛足，右　<br>
        三匝，却行而坐。时天帝释在於彼会，前白佛言：「唯然大圣，我已受<br>
        此八佛之名，以讽诵读抱在心怀，唯天中天，吾身当勤精进奉行是八部<br>
        场诸佛尊名，思惟专念不离食息，贵重恭敬为无上宝。」
        </p>
        <p>佛告天帝：「以是之故，天阿须伦共战斗时，若有恐惧拘翼，当念可无所<br>
        畏，所以者何？假使有人赞叹称誉诸如来名八部经典，则为颁告无所畏<br>
        业；宣诸如来经典名者，不遇恼热众患之难；若能显传诸如来名经典之<br>
        要，则宣太平丰熟之世；能传诸佛经典名者，则宣安隐除去大患；能传<br>
        诸佛经典名者，则为宣布寂然燕坐；若传诸佛经典名者；则离一切无数<br>
        恐惧；若能传此诸佛名经，梦安觉欢，不畏县官，水火盗贼怨家债主自<br>
        然避去，鬼神罗刹妖魅魍魉，薜荔厌鬼皆不敢当，若入山陵溪谷圹路，<br>
        抄贼劫掠自然不现，师子虎狼熊罢蛇虺悉自缩藏，所以者何，诸佛至尊<br>
        德过须弥，智超江海，慧　虚空，独步三界无能及者，十方一切莫不蒙<br>
        度。 </p>
        <p>佛说如是，长者善作及天帝释诸比丘僧一切会者，诸天龙神阿须伦世间人<br>
        闻经欢喜，作礼而退。 </p>
        <p>　回向文<br>
        愿以此功德　庄严佛净土　上报四重恩　下济三涂苦<br>
        普愿尽法界　沈溺诸有情　悉发菩提心　尽此一报身<br>
        同生极乐国<br>
        <br>
        </p>
        <p>输入者: 阎学新<br>
        校对者: gamblers.bbs
        </td>
    </tr>
</table>
</center></div>
</body>
</html>
