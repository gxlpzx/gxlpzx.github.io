<html>

<head>
<meta http-equiv="Content-Type" content="text/html; charset=utf-8">
<meta name="GENERATOR" content="Microsoft FrontPage 3.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><big><big><big><strong>佛 说 摩 达 国 王 经</strong></big></big></big></p>

<p align="center">宋居士沮渠京声译</p>
<div align="center"><center>

<table border="1">
  <tr>
    <td width="100%">闻如是：<br>
    <br>
    一时佛在罗阅只竹园中，与千二百五十比丘俱。<br>
    <br>
    时有国王，号名摩达王，时当出军征讨，选国中人民，数百万人，皆应赴<br>
    从。<br>
    <br>
    时有比丘，已得罗汉道，到其国分卫，并见录，将诣王宫门，王有马监，<br>
    令比丘养视官马，勤苦七日，王後身自临视军阵，比丘见王，即於其前<br>
    ，轻举飞翔，上住空中，现其威神，王便恐怖，叩头悔过：「我实愚痴<br>
    ，不别真伪，推问国内，谁令神人为是者，今当有所治杀。」<br>
    <br>
    比丘告王言：「非王及国人过也，自我宿命，行道常供养师，我时为师设<br>
    　饭，师谓我言：『且先澡手已乃当饭。』我愚痴心念言：『师亦不养官<br>
    　马，何故不预澡手？』师即谓我言：『汝今念此轻耳後重如何？』我闻<br>
    　是语，便愁忧，师知其意，便念言：『我会当泥洹，何故令人恼耶？』<br>
    　即以其夜三更时般泥洹。从来久远，各更生死，今用是故，受其宿殃，<br>
    　养马七日。夫善恶行，辄有殃福，如影随形。」<br>
    <br>
    王闻比丘说罪福，意解欢喜，乞得归命於神人，比丘告言：「卿当自归於<br>
    　佛，佛为三界师。」<br>
    <br>
    王及国人民，皆随比丘到佛所，稽首为佛作礼，受五戒，作优婆塞。佛便<br>
    为王及人民，现相好威神，光曜天地。复为说无常苦空，王於是便得须<br>
    陀洹道，国中人民，皆受五戒十善，归命三尊，月日斋戒，以为常法。<br>
    <br>
    阿难整衣服，作礼白佛言：「是王及国中人民，见佛闻经即解，何以故？」<br>
    <br>
    佛言：「及昔摩父佛时，是比丘作沙门，王时为优婆塞，净意供养三日，<br>
    　令我所在处常得其福，今已得度世之道，今来会此闻经，便得须陀洹道<br>
    。」<br>
    <br>
    四辈弟子，天龙鬼神，闻经欢喜，前为佛作礼而去。<br>
    <br>
    <br>
    <br>
    　回向文<br>
    愿以此功德　庄严佛净土　上报四重恩　下济三涂苦<br>
    普愿尽法界　沈溺诸有情　悉发菩提心　尽此一报身<br>
    同生极乐国<br>
    <br>
    <br>
    输入者: 阎学新<br>
    校对者: keyboard.bbs
    &#26;<br>
    </td>
  </tr>
</table>
</center></div>
</body>
</html>
