<html>

<head>
<meta http-equiv="Content-Type"
content="text/html; charset=utf-8">
<meta name="GENERATOR" content="Microsoft FrontPage Express 2.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><font size="7"><strong>银 色 女 经</strong></font></p>

<p align="center"><br>
元魏天竺三藏佛陀扇多译</p>
<div align="center"><center>

<table border="1">
    <tr>
        <td width="100%">如是我闻。一时，婆伽婆住舍卫国只陀树林给孤独园，与大比丘众千二百五十人<br>
        俱。尔时，世尊告诸比丘言：「诸比丘，若有众生，能知布施所有功德及施果报，如<br>
        我所知，於食食时，若初食搏，若後食搏,若不舍施，不应自食。」<br>
        尔时世尊而说偈言：<br>
        「若有诸众生　如佛之所说　减食分而施　成就大果报　<br>
        或以初食搏　或以後食搏　若不用布施　则不应自食」
        <p>尔时世尊说是偈已，告诸比丘言：「诸比丘，乃往过去过无量劫时，有王都，王<br>
        号莲华，彼城有女名曰银色，端正殊妙，容相具足，成就最上胜　妙色身。彼银色女<br>
        有所须故，从自家出，往至他舍，入他舍已，见彼家　内新产妇女，生一童子，端正<br>
        殊妙，身色成就。时产妇女，以手擎子，　而欲食之，时银色女即问之曰：『妹何所<br>
        作？』彼即答言：『我今甚饥　，无有气力，不知何食，故欲　子。』时银色女即语<br>
        之言：『妹今且止　，此事不可，妹此舍中，岂更无食人所食者？』即答言：『姊！<br>
        我久积　集悭贪妒吝①，是故於今无物可食。』银色女言：『妹今且止，待我向家与<br>
        妹取食。』彼复言：『姊！我今二腋②皆欲破坏，背复欲裂，心战不安，诸方皆　，<br>
        姊适出舍，我命即断。』 </p>
        <p>时银色女作如是念：『若将子去彼妇命终，若不将去，必食此子，以何方便，救<br>
        此二命。』即语之言：『妹此室中，有利刀不？我今须之。』彼答言：『有』即便取<br>
        刀，授与银色，银色取刀，自割二乳，与彼令食，而语之言：『食我此乳，即令妹身<br>
        ，离饥渴苦。』彼取食已，复问之言：『妹为饱不？』彼答言：『饱』银色女言：『<br>
        妹今当知，此子乃是我自身肉之所赎得，今且寄妹，我须向家，取诸饮食。』作是语<br>
        已，血流遍身，曳地而去。 </p>
        <p>往至家中，银色眷属诸亲见已，皆共问言：『是谁所作？』银色答言：『是我自<br>
        作。』彼复问言：『何以故尔？』银色答言：『我已起心，不舍大悲，为求成就阿耨<br>
        多罗三藐三菩提故。』诸亲皆言：『虽行布施，而心悔者，乃可是檀，非波罗蜜。』<br>
        作是语已，复问之言：『当割舍时，为欢喜不，勿以苦痛，至生悔恼。』时银色女即<br>
        发誓言：『我割二乳，不生悔心，心无异想，以是誓愿，令我二乳，还复如本。』作<br>
        是誓已，即时二乳，还复如本。」 </p>
        <p>尔时，莲华城中诸夜叉等，发大声言：『银色女今自舍二乳。』尔时地天闻已复<br>
        唱，虚空中天闻已传唱，如是传声乃至梵天，帝释王作如是念：『是事希有，此银色<br>
        女愍众生故，自舍二乳，我今当往，至彼试之。』作是念已，即自变身作婆罗门，於<br>
        左手中执金澡罐，及捉金钵，於右手中，捉一金杖，而便往诣莲华王都，到已渐渐至<br>
        银色女所居舍宅，在门外立，唱言乞食，时银色女既闻门外乞食声已，即便随时以器<br>
        盛食，出在门外，时婆罗门而语之言：『妹今且停，我不须食。』
        </p>
        <p>女言：『何故？』婆罗门言：『我是帝释，我於汝所甚生疑心，故来到此，如我<br>
        所问，必当答我。』女语之言：『大婆罗门，今者但问，随意所问，我当答之，必令<br>
        称汝婆罗门心。』时婆罗门即问言：『妹实割二乳，施他以不？』答言：『实尔。大<br>
        婆罗门。』婆罗门言：『何以故尔？』银色女言：『大悲之心，为取阿耨多罗三藐三<br>
        菩提故。』婆罗门言：『此事甚难，甚难事者，所谓阿耨多罗三藐三菩提，若布施已<br>
        ，而生悔心，彼乃是檀，非波罗蜜，汝当施时，欢喜以不，当割时苦，生异念不？』
        </p>
        <p>银色即答言：『　尸迦，我今立誓，我以求於一切智心，为求一切世间胜心，求<br>
        救一切众生之心，割此二乳，实不生悔，若不悔者，令我女身变成男子。』时银色女<br>
        作是誓已，即成男子，彼见女身成男子已，心生欢喜，踊跃无量，至於余处树下睡眠<br>
        。时莲华王忽然崩亡，其王无子，时甚大热，当於是时，诸大臣等，从树至树，从村<br>
        至村，从城至城，从都至都，处处永觅有相之人，应为王者，诸臣皆言：『我等今者<br>
        ，云何而得如法治王？』 </p>
        <p>当尔之时，有一大臣，以热困故，入华池中，时彼大臣，见树下人，色貌殊胜，<br>
        具足众相，睡卧不觉，日虽移去，然其树影，不舍彼人。时彼大臣，弹指令觉，彼既<br>
        觉已，将至王舍，即与剃发，令被王服，首著宝冠，而语之言：『当治王事。』彼即<br>
        答言：『我实不能治於王事。』复语之言：『今者必须治於王事。』彼复答言：『我<br>
        若为王，如法治国，汝等诸人，若当悉受十善业道，我则为王。』彼皆答言：『臣等<br>
        顺行。』即时皆受十善业道，彼人如是十善业道，劝众生已，即治王事，名银色王。<br>
        尔时国内诸人民等，寿命七万那由他岁，彼王於是无量百岁，无量千岁，治王事已，<br>
        尔乃命终，临命终时，作如是言：『一切皆无常，必有败坏事；合会必有离，有命皆<br>
        必死；随所作事业，若善若不善；一切有生者，命皆不久住。』
        </p>
        <p>彼王命终，还生彼处莲华王都，於长者妻而便托生，可八九月，便生童子，端正<br>
        殊妙，具足众色，然彼童子过八岁後，五百童子而围绕之，将诣学堂，彼学堂处，先<br>
        有五百童子学书，时彼童子问旧者言：『汝等於此为何所作？』旧者答言：『我<br>
        等学书。』又言：『学书得何义利？汝等何须学此书为，汝等但应发阿耨多罗三藐三<br>
        菩提心。』旧童子言：『发阿耨多罗三藐三菩提心，为何所作？』
        </p>
        <p>童子答言：『必须修行六波罗蜜：何等为六？所谓檀波罗蜜、尸波罗蜜、羼提波<br>
        罗蜜、　梨耶波罗蜜、禅波罗蜜、般若波罗蜜。』彼即闻已，即言：『我发阿耨多罗<br>
        三藐三菩提心。』时彼童子既令诸人发阿耨多罗三藐三菩提心已，作如是念：『我今<br>
        欲以微少物施，我今当为二足四足禽兽鹿等而行布施。』作是念已，而便往至尸陀林<br>
        中，即以利刀刺身出血，涂身令遍，复以油涂，卧彼林中，而自唱言：『诸有近远二<br>
        足四足鹿等禽兽，须食之者，愿来至此，食我身肉。』
        </p>
        <p>于时彼处飞鸟众中，有一鸟来，名曰有手，坐其额上，挽其右眼，挽已还放，彼<br>
        问鸟言：『汝今何故，挽我右眼而复放耶？』彼鸟答言：『我於人身余分肉中，一切<br>
        无有美於眼者。』彼语鸟言：『假使千遍挽我右眼，而复放之，而我不生嫌恨之心。<br>
        』彼鸟於是　其二眼，无量鸟众集彼林中，彼鸟悉共食其肉尽，唯白骨在。
        </p>
        <p>彼舍身已，即复还生莲华王都，托生彼处婆罗门妇，足满十月，生一童子，端正<br>
        殊妙，最上无比，身色具足，年二十後，于时父母而语之言：『摩那婆当须造舍。』<br>
        时彼童子报父母言：『为我造舍，为有何义？我心今者不在於舍，惟愿放我入於深山<br>
        。』父母即听，彼出自舍，往诣山林，既往到已，见山林中，於前先有二婆罗门，旧<br>
        住仙人，在彼林中，时摩那婆至婆罗门二仙人所，问婆罗门二仙人言：『梵仙在此山<br>
        林之中，为何所作？』二仙报言：『摩那婆！我等皆为利益众生，故在此林，行於苦<br>
        行，作种种事。』彼复语言：『我於今者，亦为利益一切众生，故来至此，欲作苦行<br>
        。』彼摩那婆，即至余处树林之中，量地作屋。
        </p>
        <p>彼摩那婆以修善业福德力故，忽得天眼，即时遥见於其住处，相去不远，有一母<br>
        虎，住在彼处，而彼母虎，怀妊将产，时摩那婆见已念言：『而此母虎，将产不久，<br>
        此虎产已，或容饿死，或时饥饿，极受困苦，或食自子，念己即问彼婆罗门二仙人言<br>
        ：『谁能割身，与此虎者？』彼即答言：『我等不能自割身施。』作是语已，复过七<br>
        日，母虎便产，虎既产已，口衔诸子，复置於地，而复还取。时摩那婆见是事已，即<br>
        便往到二仙人所语言：『大仙！母虎已产，若为利益诸众生故，行苦行者，今正是时<br>
        ，可割肉与此母虎？』时彼仙人二婆罗门，即便往至母虎左已，作是思维：『谁能忍<br>
        受如是苦事，而行大施，谁能自割所爱身肉，与此饿虎。』作是念已，彼产母虎即远<br>
        逐之，彼二仙人，惜身命故，飞空而去。时摩那婆，即便遥语彼婆罗门二仙人言：『<br>
        此是汝等誓愿事耶？』作是语已，即发誓言：『我今舍身以济饿虎，愿令我身以此因<br>
        缘，必得阿耨多罗三藐三菩提。』作事愿已，於彼地处，得一利刀，自坏其身，以施<br>
        饿虎。」<br>
        <br>
        </p>
        <p>诸比丘！我愍汝等，生於疑心，诸比丘！勿生异疑，莫作余观。何以故？汝等当<br>
        知：「尔时於彼莲华王都，银色女人，割二乳者，岂异人乎？今我身是。诸比丘！勿<br>
        生异疑，莫作余观，何以故？汝等当知，我是尔时莲华王都，银色女也。诸比丘！勿<br>
        生异疑，莫作余观，何以故？汝等当知，我是尔时，名银色女，舍於二乳，济彼子者<br>
        。诸比丘！勿生异疑，莫作余观，何以故？汝等当知，罗候罗③者，岂异人乎？即是<br>
        尔时彼童子也。 </p>
        <p>诸比丘！勿生异疑，莫作异观，何以故？汝等当知，尔时於彼莲华王都，尸陀林<br>
        中，为诸鸟割舍身者，岂异人乎？我身是也。诸比丘！勿生异疑，莫作余观，何以故<br>
        ？汝等当知，尔时二仙婆罗门者，岂异人乎？即是汝等诸比丘也。诸比丘！勿生异疑<br>
        ，莫作余观，何以故？汝等当知，我是尔时婆罗门子摩那婆也。诸比丘！是故我今为<br>
        比丘说，若诸比丘，知施功德，及施果报，应施初搏，若施後搏，如是而食。
        </p>
        <p>佛说此时，彼诸比丘皆大欢喜。 </p>
        <p>　回向文<br>
        愿以此功德　庄严佛净土　上报四重恩　下济三涂苦<br>
        普愿尽法界　沈溺诸有情　悉发菩提心　尽此一报身<br>
        同生极乐国 </p>
        <p>-大正藏版本- </p>
        <p>注：①妒吝＝　妒<br>
        ②腋＝[月　]<br>
        ③罗候罗=罗[目候]罗 </p>
        <p>输入者: 阎学新<br>
        校对者: KTurbo.bbs
        校对者: abstsai
        </td>
    </tr>
</table>
</center></div>
</body>
</html>
