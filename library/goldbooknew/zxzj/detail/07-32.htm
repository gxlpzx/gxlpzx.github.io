<html>

<head>
<meta http-equiv="Content-Type" content="text/html; charset=utf-8">
<meta name="GENERATOR" content="Microsoft FrontPage 3.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><big><big><big><strong>佛 说 无 常 经( 三 启 经)</strong></big></big></big></p>

<p align="center">附：临　终　方　诀</p>

<p align="center">大唐三藏法师义静译</p>
<div align="center"><center>

<table border="1">
  <tr>
    <td width="100%"><br>
    稽首归依无上士　常起弘誓大悲心　为济有情生死流　令得涅盘安隐处<br>
    大舍防非忍无倦　一心方便正慧力　自利利他悉圆满　故号调御天人师<br>
    稽首归依妙法藏　三四二五理圆明　七八能开四谛门　修者咸到无为岸<br>
    法云法雨润群生　能除热恼蠲众病　难化之徒使调顺　随机引导非强力<br>
    稽首归依真圣众　八辈上人能离染　金刚智杵破邪山　永断无始相缠缚<br>
    始从鹿苑至双林　随佛一代弘真教　各称本缘行化已　灰身灭智寂无生<br>
    稽首总敬三宝尊　是谓正因能普济　生死迷愚镇沈溺　咸令出离至菩提<br>
    <br>
    生者皆归死　容颜尽变衰　强力病所侵　无能免斯苦　<br>
    假使妙高山　劫尽皆坏散　大海深无底　亦复皆枯竭<br>
    大地及日月　时至皆归尽　未曾有一事　不被无常吞<br>
    上至非想处　下至转轮王　七宝镇随身　千子常围绕<br>
    如其寿命尽　须臾不暂停　还漂死海中　随缘受众苦<br>
    循环三界内　犹如汲井轮　亦如蚕作茧　吐丝还自缠<br>
    无上诸世尊　独觉声闻众　尚舍无常身　何况於凡夫<br>
    父母及妻子　兄弟并眷属　目观生死隔　云何不愁叹<br>
    是故劝诸人　谛听真实法　共舍无常处　当行不死门<br>
    佛法如甘露　除热得清凉　一心应善听　能灭诸烦恼<br>
    <br>
    如是我闻：<br>
    <br>
    一时，薄伽梵在室罗伐城逝多林给孤独园。<br>
    <br>
    尔时，佛告诸　刍：「有三种法，於诸世间，是不可爱、是不光泽、是不<br>
    　可念、是不称意。」「何者为三？谓老、病、死。汝诸　刍，此老病死<br>
    　，於诸世间，实不可爱、实不光泽、实不可念、实不称意。若老病死。<br>
    　　　　世间无者，如来应正等觉，不出於世，为诸众生，说所证法，及调伏事<br>
    　　　　。是故应知，此老病死，於诸世间，是不可爱、是不光泽、是不可念、<br>
    　　　　是不称意。由此三事，如来应正等觉，出现於世，为诸众生，说所证法<br>
    　　　　，及调伏事。」<br>
    <br>
    尔时，世尊重说颂曰：<br>
    外事庄彩咸归坏　内身衰变亦同然　唯有胜法不灭亡　诸有智人应善察<br>
    此老病死皆共嫌　形仪丑恶极可厌　少年容貌暂时住　不久咸悉见枯嬴<br>
    假使寿命满百年　终归不免无常逼　老病死苦常随逐　恒与众生作无利<br>
    <br>
    尔时，世尊说是经已，诸　刍众、天龙药叉、捷闼婆、阿苏罗等，皆大<br>
    欢喜，信受奉行。<br>
    <br>
    常求诸欲境　不行於善事　云何保形命　不见死来侵<br>
    命根气欲尽　支节悉分离　众苦与死俱　此时徒叹恨<br>
    两目俱？上　死刀随业下　意想并　惶　无能相救济<br>
    　　　？字为左番右飞<br>
    长喘连胸急　短气喉中乾　死生催伺命　亲属徒相守<br>
    诸识皆昏昧　行入险城中　亲知咸弃舍　任彼绳牵去<br>
    将至琰魔王　随业而受报 胜因生善道　恶业堕泥犁<br>
    明眼无过慧　黑　不过痴　病不越怨家　大怖无过死<br>
    有生皆必死　造罪苦切身　当勤策三业　恒修於福智<br>
    眷属皆舍去　财货任他将　但持自善根　险道充粮食<br>
    譬如路傍树　暂息非久停　车马及妻儿　不久皆如是<br>
    譬如群宿鸟　夜聚旦随飞　死去别亲知　乖离亦如是<br>
    唯有佛菩提　是真归仗处　依经我略说　智者善应思<br>
    <br>
    天阿苏罗药叉等　来听法者应至心　拥护佛法使长存　各各勤行世尊教<br>
    诸有听徒来至此　或在地上或居空　常於人世起慈心　昼夜自身依法住<br>
    愿诸世界常安隐　无边福智益群生　所有罪业并消除　远离众苦归圆寂<br>
    恒用戒香涂莹体　常持定服以资身　菩提妙华遍庄严　随所住处常安乐<br>
    <br>
    附：临终方诀<br>
    若　刍、　刍尼，若邬波索迦、邬波斯迦，若见有人将欲命终，身心苦痛<br>
    ，应起慈心，拔济饶益，教使香汤澡浴清净，著新净衣，安详而坐，正<br>
    念思惟；若病之人，自无力者，余人扶坐；又不能坐，但令病者，右肋<br>
    著地，合掌至心，面向西方，当病者前，取一净处，唯用牛粪香泥涂地<br>
    ，随心大小，方角为坛，以华布地，烧众名香，四角燃灯，於其坛内，<br>
    悬一彩像，令彼病人，心心相续，观其相好，了了分明，使发菩提心，<br>
    复为广说三界难居，三涂苦难，非所生处，唯佛菩提是真归依。以归依<br>
    故，必生十方诸佛刹土，与菩萨居，受微妙乐。<br>
    问病者言：「汝今乐生何佛土也？」病者答言：「我意乐生某佛世界。」<br>
    时说法人当随病者心之所欲，而为宣说佛土因缘十六观等，犹如西方无<br>
    量寿国，一一具说，令病者心乐生佛土。<br>
    为说法已，复教谛观，随何方国，佛身相好。观相好已，复教请佛及诸菩<br>
    萨，而作是言：「稽首如来应正等觉，并诸菩萨摩诃萨，愿哀愍我，拔<br>
    济饶益，我今奉请为减众罪，复将弟子，随佛菩萨，生佛国土。」第二<br>
    第三，亦如是说。<br>
    既教请已，复令病人称彼佛名，十念成就，与受三归，广大忏悔。忏悔毕<br>
    已，复为病人，受菩萨戒。既受戒已，扶彼病人，北首而卧，面向西方<br>
    　　　　，开目闭目，谛想於佛三十二相八十随形好，乃至十方诸佛，亦复如是<br>
    　。又为其说四谛因果，十二因缘，无明老死，苦空等观。<br>
    若临命终，看病余人，但为称佛，声声莫绝，然称佛名，随病者心称其名<br>
    号，勿称余佛，恐病者心生疑惑。然彼病人命渐欲终，即见化佛及菩萨<br>
    众，持妙香花，来迎行者。行者见时，便生欢喜，身不苦痛，心不散乱<br>
    ，正见心生，如入禅定，寻即命终，心不退堕地狱傍生饿鬼之苦。乘前<br>
    教法，犹如壮士屈伸臂顷，即生佛前。<br>
    若在家邬波索迦、邬波斯迦等，若命终後，当取亡者新好衣服，及其随身<br>
    受用之物，可分三分，为其亡者，将施佛陀达摩僧伽。由斯亡者业障转<br>
    尽，获胜功德福利之益，不应与其死尸著好衣等将以送之。何以故？无<br>
    利益故。<br>
    若出家　刍、　刍尼、及求寂等，所有衣物，及非衣物，如诸律教，余同<br>
    白衣。<br>
    若送亡人，至其殡所，可安下风，置今侧卧，右肋著地，面向日光。於其<br>
    上风，当敷高坐，种种庄严，请一　刍，能读经者，升於法座，为其亡<br>
    者，读无常经，孝子止哀，勿复啼哭，及以余人，皆悉至心，为彼亡者<br>
    ，烧香散花，供养高座，微妙经典，及散　刍，然後安坐，合掌恭敬，<br>
    一心听经。　刍徐徐应为遍读，若闻经者，各各自观己身无常，不久磨<br>
    灭，念离世间，入三摩地。读此经已，复更散花，烧香供养。又诸　刍<br>
    ，随诵何咒，咒无虫水，满三七遍，洒亡者上；复更咒净黄土，满三七<br>
    遍，散亡者身，然後随意，或安　堵波中，或以火焚，或尸陀林，乃至<br>
    土下。以此功德因缘力故，令彼亡人，百千万亿俱胝庾多劫，十恶四重<br>
    ，五无间业，谤大乘经，一切业报等障，一时消灭，於诸佛前，获大功<br>
    德，起智断惑，得六神通，及三明智，进入初地，游历十方，供养诸佛<br>
    ，听受正法，渐渐修集无边福慧，毕当证得无上菩提，转正法轮，度无<br>
    央众，趣大圆寂，成最正觉。<br>
    <br>
    　回向文<br>
    愿以此功德　庄严佛净土　上报四重恩　下济三涂苦<br>
    普愿尽法界　沈溺诸有情　悉发菩提心　尽此一报身<br>
    同生极乐国<br>
    <br>
    <br>
    输入者: 阎学新<br>
    &#26;<br>
    &#26;</td>
  </tr>
</table>
</center></div>
</body>
</html>
