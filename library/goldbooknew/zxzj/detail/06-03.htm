<html>

<head>
<meta http-equiv="Content-Type" content="text/html; charset=utf-8">
<meta name="GENERATOR" content="Microsoft FrontPage 3.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><big><big><big><strong>药师琉璃光如来本愿功德经</strong></big></big></big></p>
<div align="center"><center>

<table border="1">
  <tr>
    <td width="100%">南无药师如来佛<br>
    <br>
    炉香乍　。法界蒙熏。诸佛海会悉遥闻。随处结祥云。<br>
    诚意方殷。诸佛现全身。<br>
    <br>
    南无香云盖菩萨摩诃萨 三称<br>
    <br>
    净口业真言<br>
    　。修　修　。摩诃修　。修修　。萨婆诃。<br>
    <br>
    净身业真言<br>
    　。修哆　。修哆　。修摩　。修摩　。萨婆诃。<br>
    <br>
    安土地真言<br>
    南无三满哆。毋驮喃。　。度噜度噜。地尾萨婆诃。<br>
    <br>
    普供养真言<br>
    　。哦哦①曩。三婆缚②。袜③日罗斛。 注:①哦==&gt;为 左&quot;言&quot;
    右&quot;我&quot;<br>
    ②缚==&gt;为 左&quot;口&quot; 右&quot;缚&quot;<br>
    ③袜==&gt;为 左&quot;革&quot; 右&quot;蔑&quot;<br>
    无上甚深微妙法 百千万劫难遭遇 我今见闻得受持 愿解如来真实义<br>
    <br>
    　　药师琉璃光如来本愿功德经　　<br>
    唐三藏法师玄奘奉诏译<br>
    如是我闻：<br>
    <br>
    一时薄伽梵游化诸国，至广严城，住乐音树下。与大　刍众八千人俱；菩萨<br>
    摩诃萨三万六千；及国王、大臣、婆罗门、居士、天龙药叉、人非人等，<br>
    　　　无量大众，恭敬围绕，而为说法。<br>
    尔时，曼殊室利法王子，承佛威神，从座而起，偏袒一肩，右膝著地，向薄<br>
    伽梵，曲躬合掌。白言：「世尊！惟愿演说如是相类诸佛名号，及本大愿<br>
    殊胜功德，令诸闻者，业障消除，为欲利乐像法转时，诸有情故。」<br>
    尔时，世尊赞曼殊室利童子言：「善哉，善哉！曼殊室利！汝以大悲，劝请<br>
    　我说诸佛名号、本愿功德，为拔业障所缠有情，利益安乐像法转时诸有情<br>
    　故。汝今谛听，极善思惟，当为汝说。」曼殊室利言：「唯然！愿说，我<br>
    　等乐闻。」<br>
    佛告曼殊室利：「东方去此过十　伽沙等佛土，有世界名净琉璃，佛号药师<br>
    　琉璃光如来、应、正等觉、明行圆满，善逝、世间解、无上丈夫，调御士、天人师、<br>
    　佛、薄伽梵。曼殊室利！彼佛世尊药师琉璃光如来，本行菩萨道时，发十二<br>
    　大愿，令诸有情，所求皆得。」<br>
    第一大愿：愿我来世得阿耨多罗三藐三菩提时，自身光明炽然，照耀无量无<br>
    　　　　　数无边世界。以三十二大丈夫相、八十随形，庄严其身。令一切<br>
    　　　　　有情，如我无异。<br>
    第二大愿：愿我来世得菩提时，身如琉璃，内外明彻，净无瑕秽，过於日月<br>
    　　　　　；幽冥众生，悉蒙开晓，随意所趣，作诸事业。<br>
    第三大愿：愿我来世得菩提时，以无量无边智慧方便，令诸有情，皆得无尽<br>
    　　　　　所受用物，莫令众生有所乏少。<br>
    第四大愿：愿我来世得菩提时，若诸有情行邪道者，悉令安住菩提道中。若<br>
    　　　　　行声闻独觉乘者，皆以大乘而安立之。<br>
    第五大愿：愿我来世得菩提时，若有无量无边有情，於我法中修行梵行，一<br>
    切皆令得不缺戒，具三聚戒。设有毁犯，闻我名已，还得清净，<br>
    不堕恶趣。<br>
    第六大愿：愿我来世得菩提时，若诸有情，其身下劣、诸根不具、丑陋顽愚<br>
    　　　　　、盲聋　哑、挛　背偻、白癞癫狂，种种病苦；闻我名已，一切皆<br>
    　　　　　得端正黠慧，诸根完具，无诸疾苦。<br>
    第七大愿：愿我来世得菩提时，若诸有情，众病逼切，无救无归，无医无药<br>
    　　　　　，无亲无家，贫穷多苦。我之名号，一经其耳，众病悉除，身心<br>
    　　　　　安乐，家属资具，悉皆丰足，乃至证得无上菩提。<br>
    第八大愿：愿我来世得菩提时，若有女人，为女百恶之所逼恼，极生厌离，<br>
    　　　　　愿舍女身。闻我名已，一切皆得转女成男，具丈夫相，乃至证得<br>
    　　　　　无上菩提。<br>
    第九大愿：愿我来世得菩提时，令诸有情，出魔绢③网，解一切外道缠缚；<br>
    　　　　　若堕种种恶见稠林，皆当引摄置於正见，渐令修习诸菩萨行，速<br>
    　　　　　证无上正等菩提。<br>
    第十大愿：愿我来世得菩提时，若诸有情，王法所录，绳缚鞭挞，系闭牢狱<br>
    　　　　　，或当刑戮；及余无量灾难陵辱，悲愁煎逼，身心受苦。若闻我<br>
    　　　　　名，以我福德威神力故，皆得解脱一切忧苦。<br>
    第十一大愿：愿我来世得菩提时，若诸有情，饥渴所恼，为求食故，造诸恶<br>
    　　　　　业。得闻我名，专念受持，我当先以上妙饮食，饱足其身；後以<br>
    　　　　　　　法味，毕竟安乐而建立之。　<br>
    第十二大愿：愿我来世得菩提时，若诸有情，贫无衣服，蚊虻寒热，昼夜逼<br>
    　　　　　恼。若闻我名，专念受持，如其所好即得种种上妙衣服，亦得一<br>
    　　　　　切宝庄严具，华　涂香，鼓乐众伎，随心所　，皆令满足。<br>
    <br>
    曼殊室利！是为彼世尊药师琉璃光如来、应、正等觉，行菩萨道时，所发十<br>
    　　　二微妙上愿。复次，曼殊室利！彼世尊药师琉璃光如来，行菩萨道时所发<br>
    　　　大愿，及彼佛土功德庄严。我若一劫，若一劫余，说不能尽。然彼佛土，<br>
    　　　一向清净，无有女人，亦无恶趣，及苦音声。琉璃为地，金绳界道，城阙<br>
    　　　宫阁、轩窗罗网，皆七宝成。亦如西方极乐世界，功德庄严，等无差别。<br>
    　　　於其国中，有二菩萨摩诃萨：一名日光遍照，二名月光遍照，是彼无量无<br>
    　　　数菩萨众之上首，次补佛处，悉能持彼世尊药师琉璃光如来正法宝藏。是<br>
    　　　故，曼殊室利！诸有信心善男子、善女人等，应当愿生彼佛世界。<br>
    <br>
    　　尔时，世尊复告曼殊室利童子言：「曼殊室利！有诸众生，不识善恶，惟怀<br>
    　　　贪吝，不知布施及施果报；愚痴无智，阙於信根，多聚财宝，勤加守护；<br>
    　　　见乞者来其心不喜，设不获已而行施时，如割身肉，深生痛惜。复有无量<br>
    　　　悭贪有情，积集资财，於其自身尚不受用，何况能与父母妻子、奴婢作使<br>
    　　　、及来乞者？彼诸有情，从此命终，生饿鬼界，或傍生趣。由昔人间，曾<br>
    　　　得暂闻药师琉璃光如来名故，今在恶趣，暂得忆念彼如来名，即於念时，<br>
    　　　从彼处没，还生人中。得宿命念，畏恶趣苦，不乐欲乐，好行惠施，赞叹<br>
    　　　施者。一切所有，悉无贪惜。渐次尚能以头目、手足、血肉、身分，施来<br>
    　　　求者，况余财物。<br>
    <br>
    　　复次，曼殊室利！若诸有情，虽於如来受诸学处，而破尸罗；有虽不破尸罗<br>
    　　　，而破轨则；有於尸罗、轨则，虽得不坏，然毁正见；有虽不毁正见，而<br>
    　　　弃多闻，於佛所说契经深义，不能解了；有虽多闻，而增上慢，由增上慢<br>
    　　　覆蔽心故，自是非他，嫌谤正法，为魔伴党，如是愚人，自行邪见，复令<br>
    　　　无量俱胝有情，堕大险坑。此诸有情，应於地狱、傍生、鬼趣，流转无穷<br>
    　　　。若得闻此药师琉璃光如来名号，便舍恶行，修诸善法，不堕恶趣。设有<br>
    　　　不能舍诸恶行，修行善法，堕恶趣者，以彼如来本愿威力，令其现前暂闻<br>
    　　　名号，从彼命终，还生人趣，得正见精进，善调意乐，便能舍家，趣於非<br>
    　　　家，如来法中，受持学处，无有毁犯；正见多闻，解甚深义，离增上慢，<br>
    　　　不谤正法，不为魔伴，渐次修行诸菩萨行，速得圆满。<br>
    <br>
    　　复次，曼殊室利！若诸有情，悭贪嫉妒，自赞毁他，当堕三恶趣中，无量千<br>
    　　　岁受诸剧苦；受剧苦已　从彼命终，来生人间，作牛、马、驼、驴，恒被<br>
    　　　鞭挞，饥渴逼恼，又常负重，随路而行。或得为人，生居下贱，作人奴婢<br>
    　　　，受他驱役，恒不自在。若昔人中，曾闻世尊药师琉璃光如来名号，由此<br>
    　　　善因，今复忆念，至心归依。以佛神力，众苦解脱，诸根聪利，智慧多闻<br>
    　　　，恒求胜法，常遇善友，永断魔绢④，破无明壳。竭烦恼河，解脱一切生<br>
    　　　、老、病、死、忧、愁、苦、恼。 注④:绢==&gt;为上&quot;四&quot;
    下&quot;绢&quot;<br>
    <br>
    复次，曼殊室利！若诸有情，好喜乖离，更相斗讼，恼乱自他，以身语意，<br>
    　　　造作增长种种恶业，展转常为不饶益事，互相谋害。告召山林树冢等神；<br>
    　　　杀诸众生，取其血肉，祭祀药罗刹婆等；书怨人名，作其形像，以恶咒术<br>
    　　　而咒诅之；厌魅蛊道，咒起尸鬼，令断彼命，及坏其身。是诸有情，若得<br>
    　　　闻此药师琉璃光如来名号，彼诸恶事，悉不能害。一切展转皆起慈心，利<br>
    　　　益安乐，无损恼意及嫌恨心；各各欢悦，於自所受，生於喜足，不相侵陵<br>
    　　　，互为饶益。<br>
    <br>
    　　复次，曼殊室利！若有四众：　刍、　刍尼、邬波索迦、邬波斯迦、及余净<br>
    　　　信善男子、善女人等，有能受持八分斋戒，或经一年，或复三月，受持学<br>
    　　　处，以此善根，愿生西方极乐世界无量寿佛所，听闻正法，而未定者。若<br>
    　　　闻药师琉璃光如来名号，临命终时，有八大菩萨，其名曰：文殊师利菩萨<br>
    　　　、观世音菩萨、得大势菩萨、无尽意菩萨、宝檀华菩萨、药王菩萨、药上<br>
    　　　菩萨、弥勒菩萨。是八大菩萨乘空而来，示其道路，即於彼界种种杂色众<br>
    　　　宝华中，自然化生。或有因此生於天上，虽生天上，而本善根亦未穷尽，<br>
    　　　不复更生诸余恶趣。天上寿尽，还生人间，或为轮王，统摄四洲，威德自<br>
    　　　在，安立无量百千有情於十善道；或生刹帝利、婆罗门、居士、大家，多<br>
    　　
    饶财宝，仓库盈溢，形相端正，眷属具足，聪明智慧，勇健威猛，如大力<br>
    　　　士。若是女人，得闻世尊药师琉璃光如来名号，至心受持，於後不复更受<br>
    　　　女身。<br>
    <br>
    　　复次，曼殊室利！彼药师琉璃光如来得菩提时，由本愿力，观诸有情，遇众<br>
    　　　病苦，瘦挛、乾消、黄热等病；或被魇魅、蛊毒所中；或复短命；或时横<br>
    　　　死；却令是等病苦消除，所求愿满。」<br>
    <br>
    　　时彼世尊入三摩地，名曰：「除灭一切众生苦恼」。既入定已，於肉髻中，<br>
    　　　出大光明，光中演说大陀罗尼曰：「南无薄伽伐帝。　杀社窭噜薜琉璃。<br>
    　　　钵喇婆。喝罗　也。怛他揭多耶。阿罗喝帝。三藐三勃陀耶。怛侄他。　<br>
    　　　。　杀逝。　杀逝。　杀社。三没揭帝莎诃。」<br>
    <br>
    　　尔时，光中说此咒已，大地震动，於大光明，一切众生病苦皆除，受安隐乐<br>
    　　　。「曼殊室利！若见男子、女人，有病苦者，应当一心为彼病人，常清净<br>
    　　　澡漱，或食，或药，或无虫水，咒一百八遍。与彼服食，所有病苦悉皆消<br>
    　　　灭。若有所求，至心念诵，皆得如是无病延年；命终之後，生彼世界，得<br>
    　　　不退转，乃至菩提。是故曼殊室利！若有男子、女人，於彼药师琉璃光如<br>
    　　　来，至心殷重、恭敬供养者，常持此咒，勿令废忘。<br>
    <br>
    　　复次，曼殊室利！若有净信男子、女人，得闻药师琉璃光如来、应、正等觉<br>
    　　　所有名号，闻已诵持；晨嚼齿木，澡漱清净，以诸香花、烧香、涂香、作<br>
    　　　众伎乐，供养形像。於此经典，若自书，若教人书，一心受持，听闻其义<br>
    　　　。於彼法师，应修供养，一切所有资身之具，悉皆於与，勿令乏少。如是<br>
    　　　便蒙诸佛护念，所求愿满，乃至菩提。」<br>
    <br>
    　尔时，曼殊室利童子白佛言：「世尊！我当誓於像法转时，以种种方便，令<br>
    　　　诸净信善男子、善女人等，得闻药师琉璃光如来名号，乃至睡中亦以佛名<br>
    　　　觉悟其耳。世尊！若於此经受持读诵，或复为他演说开示；若自书，若教<br>
    　　　人书；恭敬尊重，以种种华香、涂香、末香、烧香、花　、璎珞、幡盖、<br>
    　　　伎乐，而为供养；以五色彩，作囊盛之；扫洒净处，敷设高座，而用安处<br>
    　　　。尔时，四大天王与其眷属，及余无量百千天众，皆诣其所，供养守护。<br>
    　　　世尊！若此经宝流行之处，有能受持，以彼世尊药师琉璃光如来本愿功德<br>
    　　　，及闻名号，当知是处无复横死；亦复不为诸恶鬼神夺其精气；设已夺者<br>
    　　　，还得如故，身心安乐。」<br>
    <br>
    　　佛告曼殊室利：「如是，如是！如汝所说。曼殊室利！若有净信善男子、善<br>
    　　　女人等。欲供养彼世尊药师琉璃光如来者，应先造立彼佛形像，敷清净座<br>
    　　　而安处之；散种种花，烧种种香，以种种幢幡庄严其处；七日七夜，受八<br>
    　　　分斋戒，食清净食，澡浴香洁，著清净衣，应生无垢浊心，无怒害心，於<br>
    　　　一切有情，起利益安乐，慈、悲、喜、舍，平等之心；鼓乐歌赞，右　佛<br>
    　　　像。复应念彼如来本愿功德，读诵此经，思惟其义，演说开示。随所乐求<br>
    　　　，一切皆遂。求长寿得长寿；求富饶得富饶；求官位得官位；求男女得男<br>
    　　　女。若复有人，忽得恶梦，见诸恶相，或怪鸟来集，或於住处百怪出现；<br>
    　　　此人若以众妙资具，恭敬供养彼世尊药师琉璃光如来者，恶梦恶相，诸不<br>
    　　　吉祥，皆悉隐没，不能为患。或有水、火、刀、毒、悬险、恶象、狮子、<br>
    　　
    虎、狼、熊、罴、毒蛇、恶蝎、蜈蚣、蚰蜒、蚊虻等怖，若能至心忆念彼<br>
    　　　佛，恭敬供养，一切怖畏皆得解脱。若他国侵扰，盗贼反乱；忆念恭敬彼<br>
    　　　如来者，亦皆解脱。<br>
    <br>
    　　复次，曼殊室利！若有净信善男子、善女人等，乃至尽形不事余天，唯当一<br>
    　　　心归佛法僧，受持禁戒，若五戒、十戒、菩萨四百戒、　刍二百五十戒、<br>
    　　　　刍尼五百戒，於所受中或有毁犯，怖堕恶趣，若能专念彼佛名号，恭敬<br>
    　　　供养者，必定不受三恶趣生。或有女人，临当产时，受於极苦，苦能至心<br>
    　　　称名礼赞，恭敬供养彼如来者，众苦皆除。所生之子，身分具足，形色端<br>
    　　　正，见者欢喜，利根聪明，安隐少病，无有非人夺其精气。」<br>
    <br>
    　　尔时，世尊告阿难言：「如我称扬彼世尊药师琉璃光如来所有功德，此是诸<br>
    　　　佛甚深行处，难可解了，汝为信不？」阿难白言：「大德世尊！我於如来<br>
    　　　所说契经，不生疑惑，所以者何？一切如来身语意业，无不清净。世尊！<br>
    　　　此日月轮，可令堕落；妙高山王，可使倾动，诸佛所言，无有异也。世尊<br>
    　　　！有诸众生，信根不具，闻说诸佛甚深行处，作是思惟：云何但念药师琉<br>
    　　　璃光如来一佛名号，便获尔所功德胜利？由此不信，返生诽谤，彼於长夜<br>
    　　　，失大利乐，堕诸恶趣，流转无穷。」佛告阿难：「是诸有情，若闻世尊<br>
    　　　药师琉璃光如来名号，至心受持，不生疑惑，堕恶趣者，无有是处。阿难<br>
    　　　！此是诸佛甚深所行，难可信解；汝今能受，当知皆是如来威力。阿难！<br>
    　　　一切声闻、独觉、及未登地诸菩萨等，皆悉不能如实信解；唯除一生所系<br>
    　　　菩萨。阿难！人身难得；於三宝中，信敬尊重。亦难可得；闻世尊药师琉<br>
    　　　璃光如来名号，复难於是。阿难！彼药师琉璃光如来，无量菩萨行、无量<br>
    　　
    善巧方便、无量广大愿；我若一劫、若一劫余而广说者，劫可速尽。彼佛<br>
    　　　行愿，善巧方便，无有尽也。」<br>
    <br>
    　　尔时，众中有一菩萨摩诃萨，名曰救脱，即从座起，偏袒右肩，右膝著地，<br>
    　　　曲躬合掌，而白佛言：「大德世尊！像法转时，有诸众生，为种种患之所<br>
    　　　困厄，长病羸瘦，不能饮食，喉唇乾燥，见诸方暗，死相现前，父母亲属<br>
    　　　、朋友知识，涕泣围绕。然彼自身卧在本处。见琰魔使引其神识。至于琰<br>
    　　　魔法王之前。然诸有情，有俱生神，随其所作，若罪若福，皆具书之，尽<br>
    　　　持授与琰魔法王。尔时，彼王推问其人，计算所作，随其罪福而处断之。<br>
    　　
    时彼病人亲属、知识，若能为彼归依世尊药师琉璃光如来，请诸众僧转读<br>
    　　
    此经，然七层之灯，悬五色续命神幡，或有是处，彼识得还。如在梦中，<br>
    　　　明了自见；或经七日，或二十一日，或三十五日，或四十九日，彼识还时<br>
    　　　，如从梦觉，皆自忆知善不善业，所得果报。由自证见业果报故，乃至命<br>
    　　　难，亦不造作诸恶之业。是故净信善男子、善女人等，皆应受持药师琉璃<br>
    　　　光如来名号，随力所能，恭敬供养。」<br>
    <br>
    　　尔时，阿难问救脱菩萨曰：「善男子！应云何恭敬供养彼世尊药师琉璃光如<br>
    　　　来？续命幡灯，复云何造？」救脱菩萨言：「大德！若有病人，欲脱病苦<br>
    　　
    ，当为其人，七日七夜，受持八分斋戒，应以饮食及余资具，随力所办，<br>
    　　　供养　刍僧；昼夜六时，礼拜供养彼世尊药师琉璃光如来；读诵此经四十<br>
    　　　九遍；然四十九灯；造彼如来形像七躯，一一像前各置七灯，一一灯量大<br>
    　　　如车轮，乃至四十九日光明不绝；造五色彩幡，长四十九摺⑤手；应放杂<br>
    　　　类众生至四十九；可得过度危厄之难，不为诸横恶鬼所持。<br>
    注⑤:为左&quot;才&quot; 右&quot;桀&quot;<br>
    复次，阿难！若刹帝利、灌顶王等，灾难起时，所谓人众疾疫难，他国侵逼<br>
    难，自界叛逆难，星宿变怪难，日月薄蚀难，非时风雨难，过时不雨难。<br>
    　　　彼刹帝利、灌顶王等，尔时应於一切有情，起慈悲心，赦诸系闭；依前所<br>
    　　　说供养之法，供养彼世尊药师琉璃光如来。由此善根，及彼如来本愿力故<br>
    　　　，令其国界即得安隐。风雨顺时，　稼成熟；一切有情，无病欢乐；於其<br>
    　　　国中，无有暴恶药叉等神，恼有情者；一切恶相，皆即隐没；而刹帝利、<br>
    　　　灌顶王等，寿命色力，无病自在，皆得增益。阿难！若帝后、妃主、储君<br>
    　　　、王子、大臣、辅相、中宫、彩女、百官、黎庶，为病所苦，及余厄难；<br>
    　　　亦应造立五色神幡，然灯续明，放诸生命，散杂色花，烧众名香，病得除<br>
    　　　愈，众难解脱。尔时，阿难问救脱菩萨言：「善男子！云何已尽之命而可<br>
    　　增益？」救脱菩萨言：「大德！汝岂不闻如来说有九横死耶？是故劝造续<br>
    　　　命幡灯，修诸福德；以修福故，尽其寿命，不经苦患。」阿难问言：「九<br>
    　　　横云何？」救脱菩萨言：「若诸有情，得病虽轻，然无医药及看病者，设<br>
    　　　复遇医授以非药，实不应死而便横死。又信世间邪魔、外道、妖孽之师，<br>
    　　　妄说祸福，便生恐动，心不自正，卜问觅祸，杀种种众生，解奏神明，呼<br>
    　　　诸魍魉，请乞福佑，欲冀延年，终不能得；愚痴迷或，信邪倒见，遂令横<br>
    　　　死，入於地狱，无有出期，是名初横。<br>
    　　　二者、横被王法之所诛戮。<br>
    　　　　三者、畋猎嬉戏，耽　嗜酒，放逸无度，横为非人夺其精气。<br>
    　　　　四者、横为火焚。<br>
    　　　　五者、横为水溺。<br>
    　　　　六者、横为种种恶兽所　。<br>
    　　　　七者、横堕山崖。<br>
    　　　　八者、横为毒药、厌祷、咒咀、起尸鬼等之所中害。<br>
    　　　　九者、饥渴所困，不得饮食而便横死。<br>
    　　　是为如来略说横死。有此九种。其余复有无量诸横，难可具说。复次，阿<br>
    　　　难！彼琰魔王主领世间名籍之记，若诸有情，不孝五逆，破辱三宝，坏君<br>
    　　　臣法，毁於性戒，琰魔法王，随罪轻重，考而罚之。是故我今劝诸有情，<br>
    　　　然灯造幡，放生修福，令度苦厄，不遭众难。」<br>
    <br>
    　　尔时众中有十二药叉大将，俱在会坐，所谓：<br>
    　　　宫　罗大将　　伐折罗大将　　迷企罗大将　　安底罗大将
    　<br>
    　　　额你罗大将　　珊底罗大将　　因达罗大将　　波夷罗大将　　<br>
    　　　摩虎罗大将　　真达罗大将　 招杜罗大将　　毗羯罗大将<br>
    　　　此十二药叉大将，一一各有七千药叉以为眷属，同时举声白佛言：「世尊<br>
    　　　！我等今者，蒙佛威力，得闻世尊药师琉璃光如来名号，不复更有恶趣之<br>
    　　　怖。我等相率，皆同一心，乃至尽形归佛法僧，誓当荷负一切有情，为作<br>
    　　　义利，饶益安乐。随於何等村城、国邑，空闲林中，若有流布此经，或复<br>
    　　　受持药师琉璃光如来名号，恭敬供养者，我等眷属卫护是人，皆使解脱一<br>
    　　　切苦难；诸有愿求，悉令满足。或有疾厄求度脱者，亦应读诵此经，以五<br>
    　　　色缕结我名字，得如愿已，然复解结。」<br>
    <br>
    尔时，世尊赞诸药叉大将言：「善哉，善哉！大药叉将！汝等念报世尊药师<br>
    　琉璃光如来恩德者，常应如是利益　乐一切有情。」<br>
    <br>
    　
    尔时，阿难白佛言：「世尊！当何名此法门？我等云何奉持？」佛告阿难：<br>
    　　　「此法门名说药师琉璃光如来本愿功德；亦名说十二神将饶益有情结愿神<br>
    　　　咒，亦名拔除一切业障，应如是持。」<br>
    <br>
    　　时薄伽梵说是语已，诸菩萨摩诃萨；及大声闻、国王、大臣、婆罗门、居士<br>
    　　　、天、龙、药叉、健达缚、阿素洛、揭路荼、紧捺洛、莫呼洛伽、人、非<br>
    　　 人等，一切大众，闻佛所说，皆大欢喜，信受奉行。<br>
    <br>
    　 　　　　　药师琉璃光如来本愿功德经(终)　　　　　<br>
    <br>
    　
    南谟薄伽伐帝。　杀社。窭噜薜琉璃。钵喇婆。喝罗　也。怛他揭多耶。阿<br>
    　　　罗喝帝。三藐三勃陀耶。怛侄他。　。　杀逝。　杀逝。　杀社。三没揭<br>
    　　　谛。娑婆诃。<br>
    <br>
    　
    解结解结解冤结。解了多生冤和业。洗心涤虑发虔诚。今对佛前求解结。药<br>
    　　　师佛。药师佛。消灾延寿药师佛。随心满愿药师佛。<br>
    　　自皈依佛。当愿众生。体解大道。发无上心。<br>
    　　自皈依法。当愿众生。深入经藏。智慧如海。<br>
    　　自皈依僧。当愿众生。统理大众。一切无碍。和南圣众。<br>
    <br>
    消解病咒<br>
    　 　(致)哩哆。(致)哩哆。晖吒　。娑诃。<br>
    <br>
    赞<br>
    　
    十二药叉大将。助佛宣扬。五色彩缕结其名。随愿悉圆成。冤业冰清。福寿<br>
    　　　永康宁。药师教主。延寿能仁。日光普照月光临。菩萨降福隆。药叉神明<br>
    　　　。拥护保安宁。药师会上。炽盛光王。十二大愿妙难量。苦海作舟航。广<br>
    　　　大吉祥。诸佛尽称扬。药师会上。琉璃光王。八大菩萨降吉祥。七佛护坛<br>
    　　　场。日月威光。灭罪免灾殃。药师大愿。功德无边。大千沙界尽包含。宝<br>
    　　　地布金莲。我佛弘宣。福寿广增延。<br>
    <br>
    　　南无药师海会佛菩萨摩诃萨(三称)<br>
    <br>
    　 赞颂<br>
    　 ○十二大愿德难量 称名即得脱苦缰　 待到业尽情空後
    东西原是一觉场<br>
    <br>
    ○药师如来琉璃光 誓愿弘深世莫量 愿令生善集福庆 密使灭恶消祸殃<br>
    拔苦必期二死尽 与乐直教万德彰 法界圣凡同归命 蒙恩速得证真常<br>
    <br>
    ○三千界内慈悲主 百亿洲中大法王 愿开莲目鉴凡情 众生有求皆感应<br>
    <br>
    ○稽首东方满月界 微妙正觉药师尊 三只果满不思议 十号名称无等伦<br>
    二六愿门因地发 百千相好果中圆 慈悲法海测难量 功德山高赞莫量<br>
    <br>
    ○佛面犹如净满月 亦如千日於光明 圆光普照於十方 喜舍慈悲皆具足<br>
    佛身充满於法界 业现一切众生前 随缘赴感靡不周 而恒处此菩提座<br>
    <br>
    ○万人广修戒定慧 千家长明日月灯 消灾延寿常欢庆 增福进德大地春<br>
    <br>
    南无东方净琉璃世界。药师琉璃光如来<br>
    <br>
    南无消灾延寿药师佛(百声千声随意)<br>
    <br>
    南无日光遍照菩萨<br>
    <br>
    南无月光遍照菩萨<br>
    <br>
    南无药师海会菩萨摩诃萨<br>
    <br>
    回向偈<br>
    回向累世父母、师长、历劫冤亲债主及法界一切众生，求生净土。<br>
    <br>
    <br>
    <br>
    输入者：吴国旭<br>
    本经由阎学新重新标点及段落重排<br>
    校对者: gamblers.bbs
    &#26;<br>
    </td>
  </tr>
</table>
</center></div>
</body>
</html>
