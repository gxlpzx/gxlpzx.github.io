<html>

<head>
<meta http-equiv="Content-Type" content="text/html; charset=utf-8">
<meta name="GENERATOR" content="Microsoft FrontPage 3.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><big><big><big><strong>长 爪 梵 志 请 问 经</strong></big></big></big></p>

<p align="center">大唐三藏法义净奉制译</p>
<div align="center"><center>

<table border="1">
  <tr>
    <td width="100%">如是我闻。<br>
    <br>
    一时薄伽梵在王舍城鹫　山中，与大　刍众千二百五十人俱，并余　刍　<br>
    　刍尼、近事男近事女、国王大臣、沙门婆罗门、外道之类、天龙药叉人<br>
    　非人等，瞻仰而住。<br>
    <br>
    尔时世尊为说自证微妙之法，所谓初中後善，文义巧妙，纯一圆满，清净<br>
    鲜白，梵行之相。<br>
    <br>
    尔时有一长爪梵志，来诣佛所，策杖而立。<br>
    问言：「乔答摩！汝曾实作如是宣说：『世由自业，业为能授，业为生<br>
    　　　　处，业为亲族，业为所依耶？』」<br>
    <br>
    佛告婆罗门：「我作是说：『世由自业，业为能授，业为生处，业为亲族<br>
    　　　　　　　，业为所依。』」<br>
    <br>
    婆罗门曰：「若如是者，沙门乔答摩！先作何业？令汝获得金刚不坏坚固<br>
    　　　　　　之身。」<br>
    佛告婆罗门：「我於前生，远离杀害有情命根，由彼业力，今获斯果。」<br>
    <br>
    「沙门乔答摩！先作何业？令汝获得手指纤长网缦为相。」<br>
    佛告婆罗门：「我於前生，远离偷盗他人财物，由彼业力，今获斯果。」<br>
    <br>
    「沙门乔答摩！先作何业？令汝获得具足色力诸根圆满。」<br>
    佛告婆罗门：「我於前生，远离女人欲染之事，由彼业力，今获斯果。」<br>
    <br>
    「沙门乔答摩！先作何业？令汝获得出广长舌自覆其面。」<br>
    佛告婆罗门：「我於前生，远离妄语诡诳於人，由彼业力，今获斯果。」<br>
    <br>
    「沙门乔答摩！先作何业？令汝获得威仪庠序，如师子行。」<br>
    佛告婆罗门：「我於前生，远离诸酒放逸之处，由彼业力，今获斯果。」<br>
    <br>
    「沙门乔答摩！先作何业？令汝获得微妙相好庄严其身。」<br>
    佛告婆罗门：「我於前生，远离歌舞倡艳之事，由彼业力，今获斯果。」<br>
    <br>
    「沙门乔答摩！先作何业？令汝获得上妙香气芬馥其身。」<br>
    佛告婆罗门：「我於前生，远离香花璎珞庄饰，由彼业力，今获斯果。」<br>
    <br>
    「沙门乔答摩！先作何业？令汝获得受用金刚胜妙之座。」<br>
    佛告婆罗门：「我於前生，远离远离高床大床骄恣之物，由彼业力，今获<br>
    　　　　　　　斯果。」<br>
    <br>
    「沙门乔答摩！先作何业？令汝获得四十牙齿鲜白齐平。」<br>
    佛告婆罗门：「我於前生，远离非时饮　诸食，由彼业力，今获斯果。」<br>
    <br>
    「沙门乔答摩！先作何业？令汝获得顶上肉髻圆满姝好。」<br>
    佛告婆罗门：「我於前生，於三宝二师沙门婆罗门父母尊长，应恭敬处，<br>
    　　　　　　　五轮著地，以无慢心虔诚致礼，由彼业力，今获斯果。」<br>
    <br>
    时婆罗门见佛为说因果不虚，白言：「乔答摩！此名何福？云何受持？」<br>
    <br>
    佛言：「此名八支净戒，若能一日一夜，或复长时，从师受持，获果如是<br>
    　　　　。」<br>
    <br>
    尔时长爪梵志，既於佛所，闻说八支日夜净戒，由先远离鄙恶业故，便能<br>
    获得胜妙庄严，深心信受，欢喜踊跃，即於佛前舍高慢心，投杖于地，<br>
    合掌恭敬，礼佛双足，<br>
    白言：「世尊！我今始知善恶之业感报不虚，我从今日乃至尽形，归依<br>
    　　　　佛陀两足中尊；乃至尽形，归依达磨离欲中尊；乃至尽形，归<br>
    　　　　依僧伽诸众中尊；我受八支近住净戒，始从今时，乃至明旦日<br>
    　　　　出已来，於其中间，不害一切命、不盗他财物、不　不妄语、<br>
    　　　　饮酒放逸处、花庄及歌舞、高大非时食，我今悉远离，受持净<br>
    　　　　八支。」第二第三亦如是说。<br>
    <br>
    佛告婆罗门：「善哉善哉！如是应作，如是应持。」<br>
    <br>
    尔时世尊说是法已，时婆罗门及　刍众、诸人天等，皆大欢喜，信受奉行。<br>
    <br>
    <br>
    　回向文<br>
    愿以此功德　庄严佛净土　上报四重恩　下济三涂苦<br>
    普愿尽法界　沈溺诸有情　悉发菩提心　尽此一报身<br>
    同生极乐国<br>
    <br>
    <br>
    输入者: 阎学新<br>
    校对者: keyboard.bbs
    &#26;<br>
    &#26;</td>
  </tr>
</table>
</center></div>
</body>
</html>
