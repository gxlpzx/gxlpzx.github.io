<html>

<head>
<meta http-equiv="Content-Type" content="text/html; charset=utf-8">
<meta name="GENERATOR" content="Microsoft FrontPage 3.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><big><big><big><strong>佛 说 耶 只 经</strong></big></big></big></p>

<p align="center">宋居士沮渠京声译</p>
<div align="center"><center>

<table border="1">
  <tr>
    <td width="100%">闻如是：<br>
    <br>
    一时佛在迦奈国，国中有婆罗门大富，姓名耶只，本事九十六种外道，以<br>
    　求福佑，闻人事佛，得富贵长寿安隐，度脱生死受福，不入三恶道中，<br>
    　不更勤苦。耶只自念：我不如舍置外道，当奉事佛。因诣佛所，以头面<br>
    　著地，为佛作礼，长跪白佛言：「我本愚痴，无所识知，窃闻佛道恢弘<br>
    ，大慈普济，佛天上天下人中之尊，无不安隐者，我今欲舍置所事外道<br>
    ，归命於佛，愿佛哀我，当受教诫。」<br>
    <br>
    佛言：「若今所言大善，熟自思之，而止恶为善者，何忧不得安隐？」<br>
    <br>
    耶只白佛言：「今以我所事非真故，归命於佛，当哀愍我曹去浊秽之行，<br>
    受佛清净决言，若审尔者大善。」<br>
    <br>
    耶只便前受五戒：一者不杀生；二者不盗；三者不　；四者不两舌恶口妄<br>
    　言绮语；五不饮酒。三自归已，起绕佛三匝，持斋七日而去。自是之後<br>
    　，行到他国，见人杀生射猎，盗人财物，耶只便欲随之；见好色女人，<br>
    　心意贪之；见人是不是，便论道之；见人饮酒醉乱，便欲追之；心不安<br>
    　定，更欲悔之。自念：我不能事是佛法，终当还佛五戒。<br>
    <br>
    即诣佛所，叩头白佛言：「我前从佛受五戒，多所禁害，不得从我本意，<br>
    　今自思欲罢，不能事佛，佛法尊重，非我所能奉事，当可得还五戒不？<br>
    於佛意当可尔不？」<br>
    <br>
    佛默然不应，言未绝口中，便有自然鬼神，持铁椎，击耶只头破之；复有<br>
    鬼神，解脱其衣；复有鬼神，以铁　就口中，移取其舌；有　女鬼神，<br>
    以刀深割其阴；有鬼神，洋铜沃其口中，前後左右，皆诸鬼神，竞来分<br>
    裂其肉。如是耶只，眼目臭　，面如土色，自然之火烧其身，求生不得<br>
    ，求死不得，鬼神持之甚急。<br>
    <br>
    佛见之如是哀愍念之，因问耶只：「汝今者当云何？」<br>
    <br>
    耶只口噤不能复语，但举手自搏，从佛求哀，佛便放威神，鬼神皆怖而走<br>
    　，耶只便得稣息，更起叩头，前白佛言：「我心中有是五贼，牵我入恶<br>
    　罪中，出是恶言　今受其罪，自我所为违负佛言，愿佛哀我。」<br>
    <br>
    佛言：「自汝心口所为，当咎阿谁？」<br>
    <br>
    耶只白佛言：「从今日以往，当自改更奉持五戒，岁三斋月六斋，烧香然<br>
    　灯，供事三尊，身人意不敢复犯。」<br>
    <br>
    佛言：「如是大善，自若眼目所见，身体所更，自作自得，作善得善，心<br>
    念不善得不善，佛者法中之师，教人去恶为善，後长得度脱，诸天及人<br>
    民，愚痴者，皆使智慧，不更勤苦，从今已往，改更修善，莫得听心意<br>
    所为，误人之本。」<br>
    <br>
    佛说经已，耶只心意开解，即得须陀洹道，欢喜而去。耶只归家，即饬舍<br>
    中大小，皆诣佛所受五戒，岁三斋月六斋，耶只便舍家，剃头发被袈裟<br>
    ，从佛作沙门，遂得阿罗汉。<br>
    <br>
    <br>
    　回向文<br>
    愿以此功德　庄严佛净土　上报四重恩　下济三涂苦<br>
    普愿尽法界　沈溺诸有情　悉发菩提心　尽此一报身<br>
    同生极乐国<br>
    <br>
    <br>
    输入者: 阎学新<br>
    校对者: keyboard.bbs
    &#26;<br>
    </td>
  </tr>
</table>
</center></div>
</body>
</html>
