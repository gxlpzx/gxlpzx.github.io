<html>

<head>
<meta http-equiv="Content-Type" content="text/html; charset=utf-8">
<meta name="GENERATOR" content="Microsoft FrontPage 3.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><big><big><big><big><strong>佛说三十五佛名礼忏文</strong></big></big></big></big></p>

<p align="center">开府仪同三司特进试鸿胪卿</p>

<p align="center">肃国公食邑千户赐紫赠司空</p>

<p align="center">大鉴正号大广智大兴善寺</p>

<p align="center">三藏沙门不空奉　　　诏译</p>
<div align="center"><center>

<table border="1">
  <tr>
    <td width="100%">　娜谟释迦牟尼佛　娜谟金刚坚固能摧佛　娜谟宝焰佛　娜谟龙自在王佛　娜谟<br>
    　　勤勇军佛　娜谟勤勇喜佛　娜谟宝火佛　娜谟宝月光佛　娜谟不空见佛　娜谟<br>
    　　宝月佛　娜谟无垢佛　娜谟离垢佛　娜谟勇施佛　娜谟净行佛　娜谟梵施佛　<br>
    　　娜谟水王佛　娜谟水天佛　娜谟贤吉祥佛　娜谟无量威德佛　娜谟　檀吉祥佛　<br>
    　　娜谟光吉祥佛　娜谟无忧吉祥佛　娜谟那罗延吉祥佛　娜谟花吉祥佛　娜谟莲<br>
    　　花光游戏神通佛　娜谟财吉祥佛　娜谟念吉祥佛　娜谟善称名号吉祥佛　娜谟<br>
    　　帝幢幡王佛
    娜谟斗战胜佛　娜谟勇健吉祥佛　娜谟勇健进佛　娜谟普遍照曜<br>
    　 庄严吉祥佛　娜谟宝莲花游步佛　娜谟宝莲花妙住山王佛<br>
    <br>
    　　如是等十方一切世界中诸佛世尊。出现世间住持游行。愿皆观察哀愍於我。我<br>
    　　或今生或於余生。无始时来广作众罪。或自作或随喜作或教他作。或偷盗佛物<br>
    　　四方僧物。或自作或随喜作或教他作。或造五无间罪十不善业道。或自作或随<br>
    喜作或教他作。由此业障覆蔽身心生於八难。或堕地狱傍生鬼趣或生边地及弥<br>
    戾车。或生长寿天。设得人身诸根不具。或起邪见拨无因果。或厌诸佛出兴于<br>
    世。如是一切业障。我今对一切诸佛世尊。具一切智者具五眼者。证实际者称<br>
    量者。知者见者前。我今诚心悉皆忏悔不敢覆藏。愿我尸罗律仪复得如故。复<br>
    愿诸佛世尊摄受护念证明於我若我今生或复余生。无始时来於流转生死。或曾<br>
    舍施傍生一团之食。或曾持一净戒。或曾修梵行善根。或曾修少分无上智善根<br>
    。悉皆合集计校筹量。如三世一切诸佛於最胜无上回向愿中。愿皆回向无上正<br>
    等菩提。<br>
    <br>
    　　　　一切罪忏悔　诸福皆随喜<br>
    　　　　及劝请诸佛　愿证无上智<br>
    　　　　过去及未来　现在人中尊<br>
    　　　　无量功德海　我今稽首礼<br>
    <br>
    佛说三十五佛名礼忏文<br>
    <br>
    <br>
    输入者: 郭鸿达<br>
    校对者: gamblers.bbs
    &#26;<br>
    </td>
  </tr>
</table>
</center></div>
</body>
</html>
