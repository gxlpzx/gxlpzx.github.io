<html>

<head>
<meta http-equiv="Content-Type" content="text/html; charset=utf-8">
<meta name="GENERATOR" content="Microsoft FrontPage 3.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><big><big><big><strong>佛 说 越 难 经</strong></big></big></big></p>
<div align="center"><center>

<table border="1">
  <tr>
    <td width="100%">闻如是：<br>
    <br>
    一时，佛在波罗奈私国，贤者飞鸟聚，彼时国中有四姓长者，名曰越难，<br>
    　大豪富珍奇珠宝牛马田宅甚众多，难为人悭贪嫉妒，不信道德，不喜布<br>
    　施，日未没，常敕门监，有来乞丐者勿得通也。难有一子名曰　檀，亦<br>
    　复悭贪，难後寿尽还生其国中，为盲乞妇作子，其夫言：「汝身有重病<br>
    　，今复怀躯，我贫穷无以衣食，汝便自去。」妇受教出门外，未远得大<br>
    　聚粪，便止其中，至九月生一子，两目复盲，其母行乞食养之，至年七<br>
    　岁，其母言：「我养汝大久，且自行拄杖，取食器行乞，当自悲言：「<br>
    世间贫者最为苦恼，今我薄命生贫家，两目复盲无所见，复人所轻易，<br>
    今有乞我少所饮食，愈我饥者，譬如天雨，渴者得饮。」儿闻母说如是<br>
    ，便行家家乞丐，复到　檀家，其子适到，时守门者适小出，盲儿径入<br>
    前到中庭，如母教说之，时　檀在高观上闻其语，大怒呼守门者问之：<br>
    「谁内此盲乞儿者？」门监大恐怖，即牵盲儿扑於门外，伤其头面，复<br>
    折右臂，壤其食器饭散其地，身体大痛，儿呼悲啼，其母闻之，即走到<br>
    儿所言：「何等弊人娆我子者，我子尚小，两目复盲，有何等过，乃取<br>
    如是，何壹感天。」儿对母言：「我到此门中乞，有高声人，呼多力人<br>
    ，牵扑伤我，身体大痛如是，今且死不久。」时门上有守神，便谓之言<br>
    ：「汝得是痛，尚为小耳，其大在後，汝坐前世有财不布施故，得勤苦<br>
    ，世间富贵无有常，富贵而不布施，如无有财等也，死更苦痛乃愁悔当<br>
    复何益？」时观者甚众多，各各自语，其声远闻，佛时从念道觉，与诸<br>
    比丘入城分卫，佛问阿难：「是何等声？匆匆乃如是。」阿难便白佛，<br>
    说盲子母本事已，便叉手白佛：「愿哀矜到此儿所。」佛默然不应，分<br>
    卫还饭已，便往视之，见盲儿创痛，以手摩其头，目便即开，折伤处即<br>
    愈，因自识宿命。佛问：「汝是前世长者字难不？」对言：「是也。」<br>
    佛告阿难：「人居世间甚　苦愚痴，一世父子不相识知。」<br>
    <br>
    尔时佛说经，解散其义，<br>
    　人求子索财　於此二事中　甚忧勤苦痛　他人而得果　有身不能保　<br>
    　何况子与财　譬如夏月暑　息止树下凉　须臾当复去　世间无有常　<br>
    <br>
    阿难白佛：「此儿命尽当趣何道？」佛言：「当入大泥犁中一宿。」<br>
    <br>
    佛说是经时，八万余人皆弃三垢得法眼，诸弟子皆欢喜，为佛作礼而去。<br>
    <br>
    　回向文<br>
    愿以此功德　庄严佛净土　上报四重恩　下济三涂苦<br>
    普愿尽法界　沈溺诸有情　悉发菩提心　尽此一报身<br>
    同生极乐国<br>
    <br>
    <br>
    输入者: 阎学新<br>
    校对者: keyboard.bbs
    &#26;<br>
    </td>
  </tr>
</table>
</center></div>
</body>
</html>
