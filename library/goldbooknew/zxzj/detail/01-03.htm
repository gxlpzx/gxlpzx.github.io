<html>

<head>
<meta http-equiv="Content-Type"
content="text/html; charset=utf-8">
<meta name="GENERATOR" content="Microsoft FrontPage Express 2.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><font size="6"><strong>佛 说 斋 经</strong></font></p>

<p align="center">吴月氏国居士支谦译</p>
<div align="center"><center>

<table border="1">
    <tr>
        <td width="100%">闻如是： <p>一时佛在舍卫城东丞相家殿。丞相母名维耶，早起沐浴，著彩衣，与诸子妇<br>
        　俱出，稽首佛足，一面坐。 </p>
        <p>佛问维耶：「沐浴何早？」对曰：「欲与诸妇俱受斋戒。」<br>
        佛言：「斋有三辈，乐何等斋？」维耶长跪言：「愿闻何谓三斋。」<br>
        佛言：「一为牧牛斋；二为尼犍斋；三为佛法斋。牧牛斋者：如牧牛人求善<br>
        水草饮饲其牛，暮归思念，何野有丰饶，须天明当复往。若族种男女已受<br>
        　戒，意在家居，利欲产业及念美饮食育养身者，是为如彼牧牛人意，不得<br>
        大福，非大明；尼犍斋者：当月十五日斋之时伏地受斋戒，为十由延内诸<br>
        神拜言：『我今日斋不敢为恶，不名有家，彼我无亲，妻子奴婢非是我有<br>
        ，我非其主，然其学贵文贱质，无有正心，至到明日相名有如故事。』斋<br>
        如彼者，不得大福，非大明；佛法斋者：道弟子月六斋之日受八戒。何谓八<br>
        第一戒者，尽一日一夜持心如真人，无有杀意，慈念众生，不得贼害，　动之<br>
        类，不加刀杀，念欲利安，莫复为杀，如清净戒，以一心习；第二戒者，<br>
        尽一日一夜持心如真人，无贪取意，思念布施，当欢喜与、自手与、洁净<br>
        与、恭敬与、不望与、却悭贪与，如清净戒，以一心习；第三戒者，一日<br>
        一夜持心如真人，无　意，不念房室，修治梵行，不为邪欲，心不贪色，<br>
        如清净戒，以一心习；第四戒者，一日一夜持心如真人，无妄语意，思念<br>
        至诚，安定徐言，不为伪诈，心口相应，如清净戒，以一心习；第五戒者<br>
        一日一夜持心如真人，不饮酒，不醉不迷乱，不失志，去放逸意，如清净<br>
        戒，以一心习；第六戒者，一日一夜持心如真人，无求安意，不著华香，<br>
        不傅脂粉，不为歌舞倡乐，如清净戒，以一心习；第七戒者，一日一夜持<br>
        心如真人，无求安意，不卧好床，卑床草席，捐除睡卧，思念经道，如清<br>
        净戒，以一心习；第八戒者，一日一夜持心如真人，奉法时食，食少节身<br>
        ，过日中後不复食，如清净戒，以一心习。」<br>
        佛告维耶：「受斋之日，当习五念。何谓五？一当念佛：佛为如来、为至真<br>
        、为正等觉、为明行足、为善逝、世间父、无上士、经法御、天人师，号<br>
        曰佛。是念佛者愚痴恶意怒习悉除，善心自生，思乐佛业。譬如以麻油澡<br>
        豆沐头，垢浊得除；斋念佛者，其净如是，众人见之，莫不好信。二当念<br>
        法：佛所说法，三十七品，具足不毁，思念勿忘，当知此法为世间明，是<br>
        念法者愚痴恶意怒习悉除，善心自生，用乐法业。譬如以麻油澡豆浴身，<br>
        垢浊得除；斋念法者，其净如是，众人见之，莫不好信。三当念众：恭敬<br>
        亲附依受慧教佛弟子众，有得沟港，受沟港证者；有得频来，受频来证者<br>
        ；有得不还，受不还证者；有得应真，受应真证者。是为四双之八辈丈夫<br>
        。皆为戒成定成慧成解成度知见成，为圣德为行具当为叉手天上天下尊者福田<br>
        ，是念众愚痴恶意怒习悉除。喜心自生乐众之业。譬如以淳灰浣衣，垢污得<br>
        　　　　除；斋念众者，其德如是，众人见之，莫不好信。四者念戒：身受佛戒，<br>
        一心奉持，不亏不犯，不动不忘，善立慎护，为慧者举，後无所悔，不以<br>
        有望，能等教人，是念戒者，愚痴恶意怒习悉除，喜心自生乐戒统业，如<br>
        镜之磨，垢除盛明；斋念戒者，其净如是，众人见之，莫不好信。五当念<br>
        天：第一四天王；第二忉利天盐天兜术天不　乐天化应声天，当自念我以<br>
        有信有戒有闻有施有智。至身死时精神上天，愿不失信戒闻施智。<br>
        是念天者，愚痴恶意怒习悉除，喜心自生乐天统业。<br>
        譬如宝珠常治清明；斋念天者，其净如是。奉持八戒习五思念为佛法<br>
        斋，与天参德，灭恶兴善，後生天上，终得泥洹。是以智者自力行出心作<br>
        福。如是维耶斋之福佑明誉广远，譬是天下十六大国，是十六国满中众宝<br>
        ，不可称数，不如一日受佛法斋；如此其福者，则十六国为一豆耳，天上<br>
        广远不可称说，当今人间五十岁为第一天上一日一夜；第一四天上寿五百<br>
        　　　　岁，彼当人间九百万岁，佛法斋者，得生此天上；人间百岁为忉利天上一日<br>
        　　　　一夜，忉利天寿千岁，当人间三千六百万岁；人间二百岁，为盐天上一日<br>
        一夜，盐天寿二千岁，当人间一亿五千二百万岁；人间四百岁，为兜术天<br>
        上一日一夜，兜术天寿四千岁，当人间六亿八百万岁；人间八百岁，为不<br>
        骄乐天上一日一夜，不骄乐天寿八千岁，当人间二十三亿四千万岁；人间<br>
        千六百年为化应声天上一日一夜，化应声天寿万六千岁，当人间九十二亿<br>
        一千六百万岁。若有人有信有戒有闻有施有智，奉佛法斋，当命尽时，其<br>
        人精神，皆生此六天上，安隐快乐。猗善众多，我少说耳。凡人行善，魂<br>
        神上天，受福无量。」 </p>
        <p>维耶闻佛语欢喜言：「善哉！善哉！世尊！斋之福德甚快无量，愿受佛戒，<br>
        从今已後月月六斋竭力作福至死。」 </p>
        <p>佛说经已，皆欢喜受教。<br>
        　<br>
        　回向文<br>
        愿以此功德　庄严佛净土　上报四重恩　下济三涂苦<br>
        普愿尽法界　沈溺诸有情　悉发菩提心　尽此一报身<br>
        同生极乐国<br>
        <br>
        </p>
        <p>输入者: 阎学新<br>
        校对者: gamblers.bbs
        </td>
    </tr>
</table>
</center></div>
</body>
</html>
