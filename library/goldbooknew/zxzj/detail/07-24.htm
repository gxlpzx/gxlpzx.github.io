<html>

<head>
<meta http-equiv="Content-Type" content="text/html; charset=utf-8">
<meta name="GENERATOR" content="Microsoft FrontPage 3.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><big><big><big><strong>嗟？曩法天子受三归依获免恶道经</strong></big></big></big></p>

<p align="center">宋西天中印三藏传教大师法奉诏译</p>
<div align="center"><center>

<table border="1">
  <tr>
    <td width="100%">注:？字为左革右蔑(以下经文中均以？代该字)<br>
    如是我闻：<br>
    <br>
    一时，世尊在舍卫国只树林给孤独园，与大　刍众俱。<br>
    <br>
    是时有一天子名嗟？曩法，天报将尽，唯余七日，而乃先现五衰之相，身<br>
    无威德，垢秽旋生，头上华　咸悉萎萃，诸身分中臭气而出，两腋之下<br>
    悉皆汗流。时嗟？曩法由是之故，不乐本座，宛转於地，悲哀啼泣而作<br>
    是言：「苦哉！苦哉！曼那吉尔池，苦哉！苦哉！洗浴之池，苦哉！苦<br>
    哉！宝车与　恶欢喜杂林等如是诸园苑，不复更游戏。苦哉！苦哉！跛<br>
    里耶多罗迦花永不采摘，杂宝柔软之地，永不履践。苦哉！苦哉！天众<br>
    妓女端严殊妙，常所侍卫，今相舍离。」是时有余天子见斯事已，往帝<br>
    释所白言：「天主！彼嗟？曩法五衰现前命余七日，宛转在地，悲哀啼<br>
    泣，作如是言：『苦哉！苦哉！曼那吉尔洗浴等池，苦哉！苦哉！宝车<br>
    　　　　及　恶欢喜杂林等如是诸园苑，不复更游戏。苦哉！苦哉！跛里耶多罗<br>
    　　　　迦华永不采摘，杂宝柔软之地，永不履践。苦哉！苦哉！天众妓女端严<br>
    　　　　殊妙，常所侍卫，今相舍离。』天王！我见是已，心甚伤切，故来告白<br>
    。」尔时帝释天主心悲愍故，往嗟？曩所而告之言：「天子！云何而汝<br>
    贤者宛转於地，悲哀啼泣，说诸苦事，伤动见者。」时嗟？曩法忽闻是<br>
    语，从地而起，整服肃容，合掌而立，白帝释言：「天主！我今寿命惟<br>
    余七日，命终之後堕阎浮提王舍大城，以宿业故，而受猪身，天主！既<br>
    受往身於多年中食　粪秽，我观此苦，是故愁忧。」<br>
    <br>
    尔时帝释天主闻是语已，心甚悲愍，告嗟？曩法天子言：「贤者！汝可诚<br>
    心归命三宝，应作是言：『归依佛两足尊、归依法离欲尊、归依僧众中<br>
    尊。」时彼嗟？曩法天子以死怖故畏傍生，故白帝释言：「　尸迦！我<br>
    今归依佛两足尊、归依法离欲尊、归依僧众中尊。」时彼天子受三归已<br>
    ，心不间断，以至命终。诸天之法下智有见不能观上，时帝释天主观彼<br>
    天子生於何处，为生南阎浮提王舍大城受猪身耶、为不受猪身，尽彼天<br>
    眼观之不见；又观傍生鬼界，亦复不见；又观娑诃世界人间，亦复不见<br>
    ；乃至四大王众天及忉利天尽彼观察，都不能见。尔时帝释天主既不能<br>
    见已，心生疑虑，於是帝释往只树林，诣世尊所，顶礼佛足，退坐一面<br>
    ，白佛言：「世尊！彼嗟？曩法天子五衰现前，命在七日，宛转於地，<br>
    　　　　悲哀啼泣，说诸苦事，伤动见者。我时到彼，见此事已，而问之言：『<br>
    云何贤者悲啼懊恼憔悴若此。』时嗟？曩法而告我言：『我今寿命惟余<br>
    　　　　七日，命终之後堕阎浮提，生王舍城，而受猪身，於多年中以诸粪秽而<br>
    　　　　为食　。』我闻此说，心极悲愍，乃告之言：『今汝贤者！欲脱斯苦，<br>
    当归命三宝，作如是言：归依佛两足尊、归依法离欲尊、归依僧众中尊<br>
    。』时嗟？曩法以死怖故畏傍生故，而白我言：『我今归依佛两足尊、<br>
    　　　　归依法离欲尊、归依僧众中尊。』时嗟？曩法受三归竟而後命终。世尊<br>
    ！我今不知彼嗟？曩法托生何处。」<br>
    <br>
    尔时世尊以正遍知告帝释言：「　尸迦！今嗟？曩法天子已生睹史多天受<br>
    五欲乐。」尔时帝释天主闻佛语已，欢喜踊跃，心意快然，诸根圆满，<br>
    即於佛前说伽陀曰：<br>
    若归依於佛　彼不堕恶道　弃舍人身已　当获得天身<br>
    若归依於法　彼不堕恶道　弃舍人身已　当获得天身<br>
    若归依於僧　彼不堕恶道　弃舍人身已　当获得天身<br>
    复说伽陀曰：<br>
    诚心归命佛　彼人当所得　若昼若夜中　佛心常忆念<br>
    诚心归命法　彼人当所得　若昼若夜中　法力常加持<br>
    诚心归命僧　彼人当所得　若昼若夜中　僧威常覆护<br>
    尔时帝释天主说伽陀已。<br>
    <br>
    世尊印言：「如是！如是！归命佛法僧，定不堕恶道，弃舍人身已，当获<br>
    得天身。」尔时世尊说伽陀曰：<br>
    若佛陀二字　得到於舌上　同彼归命等　不虚过一生<br>
    若达磨二字　得到於舌上　同彼归命等　不虚过一生<br>
    若僧伽二字　得到於舌上　同彼归命等　不虚过一生<br>
    又说偈言：<br>
    佛法僧名若不知　彼人最下故不获　轮回宛转而久处　如迦尸花住虚空<br>
    <br>
    佛说是经已，诸　刍众天帝释等一切大众，欢喜信受，作礼而退。<br>
    <br>
    　回向文<br>
    愿以此功德　庄严佛净土　上报四重恩　下济三涂苦<br>
    普愿尽法界　沈溺诸有情　悉发菩提心　尽此一报身<br>
    同生极乐国<br>
    <br>
    <br>
    输入者: 阎学新<br>
    校对者: keyboard.bbs
    &#26;<br>
    </td>
  </tr>
</table>
</center></div>
</body>
</html>
