<html>

<head>
<meta http-equiv="Content-Type"
content="text/html; charset=utf-8">
<meta name="GENERATOR" content="Microsoft FrontPage Express 2.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><font size="6"><strong>佛 说 八 吉 祥 神
咒 经</strong></font></p>

<p align="center">吴月氏优婆塞支谦译</p>
<div align="center"><center>

<table border="1">
    <tr>
        <td width="100%">闻如是： <p>一时，佛在罗阅只耆崛山中，与千二百五十比丘俱，菩萨千人皆弥勒等。<br>
        佛告贤者舍利弗及诸比丘，皆一心听。 </p>
        <p>佛告贤者舍利弗：「东方去是一恒沙，有佛名安隐嘱累满具足王如来至真<br>
        　　　　无所著最正觉，今现在说法，其世界名曰满所愿聚。<br>
        去是二恒沙，有佛名绀琉璃具足王如来无所著最正觉，今现在说法，其<br>
        　　　　世界名曰慈哀光明。<br>
        　
        去是三恒沙，有佛名劝助众善具足王如来无所著最正觉，今现在说法，其<br>
        　　　　世界名曰欢喜快乐。<br>
        去是四恒沙，有佛名曰无忧德具足王如来无所著最正觉，今现在说法，其<br>
        　　　　世界名曰一切乐入。<br>
        去是五恒沙，有佛名药师具足王如来无所著最正觉，今现在说法，其世<br>
        　　　　界名曰满一切珍宝法。<br>
        去是六恒沙，有佛名曰莲华具足王如来无所著最正觉，今现在说法，其<br>
        　　　　世界名曰满香名闻。<br>
        去是七恒沙，有佛名算择合会具足王如来无所著最正觉，今现在说法，<br>
        　　　　其世界名曰一切解说音声远闻。<br>
        去是八恒沙，有佛名解散一切缚具足王如来无所著最正觉，今现在说法<br>
        　　　　，其世界名曰一切解脱。」 </p>
        <p>佛告贤者舍利弗：「此诸佛如来无所著过四道不受最正觉，其国土清净无<br>
        五浊、无爱欲、无意垢。若善男子善女人，闻此八佛及国土名，受持奉<br>
        行讽诵，广为他人解说其义者，终不愚痴，口之所言，无有失误，相好<br>
        具足，无所缺灭，无央数年，不为乏少，是人终不堕太山地狱饿鬼畜生<br>
        中也，是人终不望取罗汉辟支佛道而般泥洹，必当逮得无上平等之道，<br>
        常遇陀邻尼，常行菩萨道，得功德无量，第一四天王常拥护之，不为县<br>
        官所拘录，不为盗贼所中伤，不为天龙鬼神所触娆，阅叉鬼神蛊道鬼神<br>
        若人若非人，皆不能害杀得其便也，除其宿命不请。若有疾病水火乌鸣<br>
        恶梦诸魔所娆，恐怖衣毛竖时，常当读是八吉祥神咒经咒之，即得除愈<br>
        。是时佛说偈言：<br>
        若有持是经　八佛国土名　不堕三恶处　疾得无上道　自觉发道意<br>
        见佛即开解　中外常欢喜　供养心恭敬　亿劫阿僧祗　行恶悉消除<br>
        持是八吉祥　速得明解教　供事是经者　千叶华中生　珍宝为其出<br>
        色像好无上　人闻是尊经　尊敬信乐者　奉持讽诵读　清净无放逸<br>
        女人信是经　敬慎无谀谄　弃女为男子　聪明常黠慧　奉持八佛名<br>
        出入贼不害　刀兵水火毒　诸邪不能干　受乐奉是经　诸魔不得便<br>
        鬼神诸官属　无能绕乱者　飞行到诸刹　所在大丰乐　心意正无邪<br>
        见佛大欢喜　所生常遇佛　等心奉事之　一切众恶除　疾得泥洹道<br>
        精进无懈怠　去离诸缘著　为人朴直儒　奉持八佛名　勇猛降众魔<br>
        其力如金刚　端正相好具　一切莫能当　布施无悭贪　巨亿万家生<br>
        盗贼及怨家　自然皆消除　疾病县官事　乌鸣诸恶梦　持是八佛名<br>
        咒之即除愈　奉持是经者　弥勒菩萨等　第一四天王　常共拥护之<br>
        所愿皆可得　踊跃大欢喜　一心信乐者　福德亦如是　
        </p>
        <p>尔时诸菩萨：？陀和菩萨、罗怜那竭菩萨、桥日兜菩萨、那罗达菩萨、须<br>
        ？字为左风右　<br>
        　　　　深弥菩萨、摩诃须和萨和菩萨、因只达菩萨、和轮调菩萨，是八人求道<br>
        已来无央数劫，於今未取佛，愿言使十方天下人民皆得佛道。若有急疾<br>
        ，皆当呼我八人名字，即得解脱。寿命欲终时，我八人便当飞往迎逆之<br>
        。诸菩萨弥勒等，第一四天王，皆白佛言：「吾当拥护持八吉神咒经者<br>
        ，与我井力令诸疾病皆得除愈。」 </p>
        <p>佛说经已，舍利弗弥勒菩萨，及诸比丘天龙鬼神阿须伦王，皆大欢喜乐闻<br>
        。 </p>
        <p>　回向文<br>
        愿以此功德　庄严佛净土　上报四重恩　下济三涂苦<br>
        普愿尽法界　沈溺诸有情　悉发菩提心　尽此一报身<br>
        同生极乐国<br>
        <br>
        </p>
        <p>输入者: 阎学新<br>
        校对者: gamblers.bbs
        </td>
    </tr>
</table>
</center></div>
</body>
</html>
