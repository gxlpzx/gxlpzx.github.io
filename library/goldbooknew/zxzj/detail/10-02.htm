<html>

<head>
<meta http-equiv="Content-Type" content="text/html; charset=utf-8">
<meta name="GENERATOR" content="Microsoft FrontPage 3.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><big><big><big><big><strong>赞僧功德经</strong></big></big></big></big></p>

<p align="center">节录自九种经文合刊一书</p>

<p align="center">敦煌本--佚集人名</p>
<div align="center"><center>

<table border="1">
  <tr>
    <td width="100%"><br>
    阿含经中略集出,叹大福田诸僧宝;大梵天王及帝释,以大梵音赞僧宝。<br>
    如地坚牢诸神等,赞叹一切僧宝众;我末法中出家人,常住僧宝常住僧。<br>
    僧宝僧共兴佛法,志求菩提微妙果;於浊苦恶世界中,常在如来清洁众。<br>
    僧中或有求四果,或以证果在僧中;此等八辈诸上人,和合僧中常不断。<br>
    或有头陀常乞食,或有山间乐寂静;乃至於微细戒中,不犯如来严命教。<br>
    或有深广学智慧,或有息虑习诸禅;并诸集在僧众中,犹如百川归大海。<br>
    殊胜妙宝大德僧,长养众生功德种;能与人天胜果者,无过佛法僧宝众。<br>
    善心僧中施掬水,获福多於大海量;微尘尚可有算期,僧中施宝无有尽。<br>
    若人当来求远离,越於生死贫穷河;应当速疾志诚心,於僧宝中树因果。<br>
    於此最妙良福田,若有种植功德子;当来收获无边畔,犹如云中含大雨。<br>
    施者不筹量度者,平等奉施无二心;是人方可能堪任,受人天中胜妙果。<br>
    无量功德具庄严,大悲世尊弟子众;凡人肉眼难分别,犹如灰覆於火上。<br>
    或有外现犯戒相,内秘无量诸功德;应当信顺崇重之,贤圣愚凡不可测。<br>
    或有外现具威仪,或示未能舍其欲;外相人观谓凡夫,不妨内即是其圣。<br>
    肉如四种奄罗果,生熟难分不可别;如来弟子亦如是,有戒无戒亦难辨。<br>
    是故殷　劝诸人,不听毁骂僧宝众;若欲不沈沦苦海,常当敬重植良田。<br>
    常欲人中受乐者,亦当供养比丘僧;勿以凡夫下劣心,分别如来弟子众。<br>
    若有清信士女等,能於十念生信心;平等供养比丘僧,是人获得无量报。<br>
    若於僧中起邪见,当来定堕三恶道;世尊亲自以梵音,金口弘宣诚不妄。<br>
    宁以利刀割其舌,或以捻杵碎其身;不应一念瞠恚心,谤毁如来净僧众。<br>
    宁以吞大热铁丸,宁使口中出猛焰;不应戏论以一言,毁骂出家清净众。<br>
    宁以利刃自屠割,残害肢节毁肌肤;不应戏笑调凡愚,何况打骂比丘众?<br>
    宁以自手挑两目,宁於多劫受盲生;其於习行离欲人,不应恶眼而瞻视。<br>
    宁毁精舍及制多,宁焚七宝舍利塔;勿於僧中出恶言,诽谤如来清净众。<br>
    毁塔之人自堕落,经无量劫受诸苦;好说众僧短长者,自堕亦引无量众。<br>
    是故智者善思量,勿於僧中起轻慢;善自防护口业非,莫谈此持彼犯戒。<br>
    若一恶言毁沙门,当堕泥犁受极苦;从地狱出得人身,即招聋盲　哑报。<br>
    世间多有愚劣人,谈说僧尼诸过恶;因兹堕落恶道中,永劫沈沦没苦海。<br>
    大悲世尊礼大众,尊敬和合大德僧;诸佛尚自致殷　,何况凡夫轻慢众?<br>
    世间多有信心人,崇重世尊弟子者;闻说三宝短长时,怨於僧中起邪见。<br>
    因此退败诸善人,毁坏如来清净众;不见贤劫千世尊,是故智者应思忖。<br>
    昔有俱迦离比丘,以一恶言骂僧众;犹落　头磨地狱,舌被犁耕数万段。<br>
    亦有迦叶佛弟子,谤毁无量世间人;承斯恶业舍残形,还受耕舌地狱苦。<br>
    沙门怀忿毁诸人,尚招无量口业报;何况无戒白衣人,骂僧那免堕恶道?<br>
    是故智人不应骂,乃至草木砖瓦等;况毁清净出家人,习行离欲善法者?<br>
    踪使欲火炽烧心,玷污尸罗清净戒;不久速能自忏除,还入如来圣众位。<br>
    如人暂迷失其道,有目还能寻本路;比丘虽犯世尊禁,虽然暂犯还能灭。<br>
    如人平地蹶脚时,有足还能而速起;比丘虽暂缺尸罗,虽犯不久还能补。<br>
    犹如世间金宝器,虽破其价一种贵;木器纵然全不漏,不可比於破宝器。<br>
    破禁比丘虽无戒,初心出家功德胜;百千万亿白衣人,功德纵多不及彼。<br>
    出家弟子能堪任,继嗣如来末代法;万德无量在俗人,不能须臾弘圣教。<br>
    最下犯禁破戒僧,供养由获万亿报;是故世尊赞胜因,天上人中受尊贵。<br>
    是故殷　劝诸人,勿毁如来僧宝众;今生习恶因缘故,当来业成亦毁佛。<br>
    缘兹身口意业支,永断世间人天种;当堕三涂恶道中,亿劫沈沦无休息。<br>
    若於清众起正信,无有毁谤名僧罪;常能防护口业过,不谈如来僧宝众。<br>
    若人於僧有骂罪,应须志诚速求忏;於僧勿起　慢心,来生受苦必当悔。<br>
    如僧刹那有功德,其福不容於天地;何况经月累岁年,坚持如来严禁戒。<br>
    是人持戒功德报,佛於一劫说不尽;况余凡俗知其边,福等虚空无有量。<br>
    当知功德广庄严,释迦如来僧宝众;是故不听在家者,毁辱打骂出家僧。<br>
    纵见沙门犯戒时,当宽其意勿嫌毁;如入芳丛采妙花,不应摘选枯枝叶。<br>
    广大清净佛法海,多有持戒精修者;其中纵有犯威仪,白衣不应生毁谤。<br>
    譬如田中新苗稼,於中亦有稗莠草;应可一种敬良田,不应拣选生分别。<br>
    是以世尊制诸人,不听毁谤沙门众;唯当尊重生敬心,同此受胜诸天报。<br>
    佛日灭没虽久远,僧宝连晖传法灯;犹如龙王降甘雨,大地萌芽普洽润。<br>
    和合僧宝亦如是,雨於如来妙法雨;滋润枯渴诸群生,长养善芽功德种。<br>
    於多劫中宿植田,得为如来弟子众;处在贤圣法海中,饮妙解脱甘露味。<br>
    传持世尊末代教,流化十方诸国土;利益一切诸众生,令佛法轮恒不绝。<br>
    佛法久後灭没时,伽蓝精舍毁成聚;龛塔尊像并荒凉,设欲供养难可得。<br>
    壁画僧形不可见,何况得闻於正法?人身难得生人中,佛法难逢今已过。<br>
    如何於妙良福田,不种当来功德种?冥路悬远不渴达,当办资粮备前所。<br>
    善福田中不种植,当来　路乏资粮;是故诸人应善思,闻经僧中应惠施。<br>
    依经我略赞僧宝,功德无量遍虚空;回施一切诸群生,愿共当来值弥勒。<br>
    <br>
    ------------------------------------------------------------------------<br>
    备注说明: 经文中之 犹落　头磨地狱 之 &quot; 　 &quot;字应为左 金 右
    本<br>
    经文中之 即招聋盲　哑报 之 &quot; 哑 &quot;字应为　字去 &quot;音&quot;
    加 &quot;亚&quot; 字<br>
    ----------------------------------------------------------------------------<br>
    <br>
    <br>
    输入者: 亚磬文化资讯站 TEL:04-6994915 OPEN TIME:23:30-07:00<br>
    &#26;<br>
    </td>
  </tr>
</table>
</center></div>
</body>
</html>
