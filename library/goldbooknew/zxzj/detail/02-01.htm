<html>

<head>
<meta http-equiv="Content-Type"
content="text/html; charset=utf-8">
<meta name="GENERATOR" content="Microsoft FrontPage Express 2.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><font size="7"><strong>佛说阿弥陀经 </strong></font></p>
<div align="center"><center>

<table border="1">
    <tr>
        <td width="100%">香赞 <p>炉香乍　 法界蒙熏
        诸佛海会悉遥闻<br>
        随处结祥云 诚意方殷 诸佛现全身<br>
        南无香云盖菩萨摩诃萨<br>
        南无香云盖菩萨摩诃萨<br>
        南无香云盖菩萨摩诃萨<br>
        <br>
        </p>
        <p>莲池海会，弥陀如来，观音势至坐莲台。接引上金阶。大誓弘开。普愿<br>
        离尘埃。 </p>
        <p>南无莲池海会菩萨摩诃萨<br>
        南无莲池海会菩萨摩诃萨<br>
        南无莲池海会菩萨摩诃萨 </p>
        <p>南无莲池海会佛菩萨<br>
        南无莲池海会佛菩萨<br>
        南无莲池海会佛菩萨<br>
        <br>
        <br>
        </p>
        <p>佛说阿弥陀经<br>
        姚秦三藏法师鸠摩罗什译 </p>
        <p>如是我闻。 </p>
        <p>一时佛在舍卫国，只树给孤独园。 </p>
        <p>与大比丘僧，千二百五十人俱，皆是大阿罗汉，众所知识：长老舍利弗<br>
        、摩诃目犍连、摩诃迦叶、摩诃迦旃延、摩诃俱　罗、离婆多、周利盘陀伽、<br>
        难陀、阿难陀、罗(侯)罗、　梵波提、宾头卢颇罗堕、迦留陀夷、摩诃劫宾那、<br>
        薄拘罗、阿(那)楼陀，如是等诸大弟子。<br>
        　<br>
        并诸菩萨摩诃萨：文殊师利法王子、阿逸多菩萨、乾陀诃提菩萨、常精<br>
        进菩萨，与如是等诸大菩萨。 </p>
        <p>及释提桓因等，无量诸天大众俱。 </p>
        <p>尔时，佛告长老舍利弗：『从是西方，过十万亿佛土有世界名曰极乐，<br>
        其土有佛，号阿弥陀，今现在说法。』 </p>
        <p>『舍利弗，彼土何故名为极乐？其国众生，无有众苦，但受诸乐，故名<br>
        极乐。』 </p>
        <p>『又舍利弗。极乐国土，七重栏　，七重罗网，七重行树，皆是四宝，<br>
        周匝围绕，是故彼国名为极乐。』 </p>
        <p>『又舍利弗。极乐国土，有七宝池，八功德水，充满其中，池底纯以金<br>
        沙布地。四边阶道，金银、琉璃、玻璃合成。上有楼阁，亦以金银、琉璃、<br>
        玻璃、砗磲、赤珠、玛瑙而严饰之。池中莲花大如车轮，青色、青光、黄色<br>
        、黄光、赤色、赤光、白色、白光，微妙香洁。』
        </p>
        <p>『舍利弗。极乐国土，成就如是功德庄严。』
        </p>
        <p>『又舍利弗。彼佛国土，常作天乐。黄金为地。昼夜六时，天雨曼陀罗<br>
        华。其土众生，常以清旦，各以衣　盛众妙华，供养他方十万亿佛，即以食<br>
        时，还到本国，饭食经行。』 </p>
        <p>『舍利弗。极乐国土，成就如是功德庄严。』
        </p>
        <p>复次舍利弗：『彼国常有种种奇妙杂色之鸟：白鹤、孔雀、鹦鹉、舍利<br>
        、迦陵频伽、共命之鸟。是诸众鸟，昼夜六时，出和雅音。其音演畅五根、<br>
        五力、七菩提分、八圣道分，如是等法。其土众生，闻是音已，皆悉念佛、<br>
        念法、念僧。』 </p>
        <p>『舍利弗。汝勿谓此鸟，实是罪报所生，所以者何？彼佛国土，无三恶<br>
        道。』 </p>
        <p>『舍利弗。其佛国土，尚无三恶道之名，何况有实。是诸众鸟，皆是阿弥<br>
        陀佛，欲令法音宣流，变化所作。』 </p>
        <p>『舍利弗。彼佛国土，微风吹动诸宝行树，及宝罗网，出微妙音，譬如<br>
        百千种乐，同时俱作。闻是音者，自然皆生念佛、念法、念僧之心。』
        </p>
        <p>『舍利弗。其佛国土，成就如是功德庄严。』
        </p>
        <p>『舍利弗。於汝意云何？彼佛何故号阿弥陀？』
        </p>
        <p>『舍利弗。彼佛光明无量，照十方国，无所障碍，是故号为阿弥陀。』
        </p>
        <p>『又舍利弗。彼佛寿命，及其人民，无量无边阿僧只劫，故名阿弥陀。』
        </p>
        <p>『舍利弗。阿弥陀成佛已来，於今十劫。』
        </p>
        <p>『又舍利弗。彼佛有无量无边声闻弟子，皆阿罗汉，非是算数之所能知<br>
        。诸菩萨众，亦复如是。』 </p>
        <p>『舍利弗。彼佛国土，成就如是功德庄严。』
        </p>
        <p>『又舍利弗。极乐国土，众生生者，皆是阿　跋致，其中多有一生补处<br>
        ，其数甚多，非是算数所能知之，但可以无量无边阿僧只说。』
        </p>
        <p>『舍利弗。众生闻者，应当发愿，愿生彼国，所以者何？得与如是诸上<br>
        善人俱会一处。』 </p>
        <p>『舍利弗。不可以少善根福德因缘，得生彼国。』
        </p>
        <p>『舍利弗。若有善男子善女人，闻说阿弥陀佛，执持名号，若一日、若<br>
        二日，若三日，若四日，若五日，若六日，若七日，一心不乱，其人临命终时<br>
        ，阿弥陀佛，与诸圣众，现在其前。是人终时，心不颠倒，即得往生阿弥陀<br>
        佛极乐国土。』 </p>
        <p>『舍利弗。我见是利，故说此言。若有众生，闻是说者，应当发愿，生<br>
        彼国土。』<br>
        </p>
        <p>__
        『舍利弗。如我今者，赞叹阿弥陀佛，不可思议功德之利。东方亦有阿<br>
        (闪)　佛、须弥相佛、大须弥佛、须弥光佛、妙音佛，如是等恒河沙数诸佛，<br>
        各於其国，出广长舌相，遍覆三千大千世界，说诚实言：「汝等众生，当信<br>
        是称赞不可思议功德一切诸佛所护念经。」』
        </p>
        <p>『舍利弗。南方世界，有：日月灯佛、名闻光佛、大焰肩佛、须弥灯佛<br>
        、无量精进佛，如是等恒河沙数诸佛，各於其国，出广长舌相，遍覆三千大<br>
        千世界，说诚实言：「汝等众生，当信是称赞不可思议功德一切诸佛所护念<br>
        经。」』 </p>
        <p>『舍利弗。西方世界，有：无量寿佛、无量相佛、无量幢佛、大光佛、<br>
        大明佛、宝相佛、净光佛，如是等恒河沙数诸佛，各於其国，出广长舌相，<br>
        遍覆三千大千世界，说诚实言：「汝等众生，当信是称赞不可思议功德一切<br>
        诸佛所护念经。」』 </p>
        <p>『舍利弗。北方世界，有：焰肩佛、最胜音佛、难沮佛、日生佛、网明<br>
        佛，如是等恒河沙数诸佛，各於其国，出广长舌相，遍覆三千大千世界，说<br>
        诚实言：「汝等众生，当信是称赞不可思议功德一切诸佛所护念经。」』
        </p>
        <p>『舍利弗。下方世界，有：师子佛、名闻佛、名光佛、达摩佛、法幢佛<br>
        、持法佛，如是等恒河沙数诸佛，各於其国，出广长舌相，遍覆三千大千世<br>
        界，说诚实言：「汝等众生，当信是称赞不可思议功德一切诸佛所护念经。<br>
        」』 </p>
        <p>『舍利弗。上方世界，有：梵音佛、宿王佛、香上佛、香光佛、大焰肩<br>
        佛、杂色宝华严身佛、娑罗树王佛、宝华德佛、见一切义佛、如须弥山佛，<br>
        如是等恒河沙数诸佛，各於其国，出广长舌相，遍覆三千大千世界，说诚实<br>
        言：「汝等众生，当信是称赞不可思议功德一切诸佛所护念经。」』
        </p>
        <p>『舍利弗。於汝意云何？何故名为一切诸佛所护念经？』
        </p>
        <p>『舍利弗。若有善男子、善女人，闻是经受持者，及闻诸佛名者，是诸<br>
        善男子、善女人，皆为一切诸佛之所护念，皆得不退转於阿耨多罗三藐三菩<br>
        提。是故舍利弗，汝等皆当信受我语，及诸佛所说。』
        </p>
        <p>『舍利弗。若有人已发愿、今发愿、当发愿，欲生阿弥陀佛国者，是诸<br>
        人等，皆得不退转於阿耨多罗三藐三菩提，於彼国土，若已生、若今生、若<br>
        当生。是故舍利弗，诸善男子、善女人，若有信者，应当发愿生彼国土。<br>
        舍利弗，如我今者，称赞诸佛不可思议功德，彼诸佛等，亦称赞<br>
        我不可思议功德，而作是言：「释迦牟尼佛能为甚难悉有之事，能於娑婆国<br>
        土，五浊恶世，劫浊、见浊、烦恼浊、众生浊、命浊中，得阿耨多罗三藐三<br>
        菩提。为诸众生，说是一切世间难信之法。」』
        </p>
        <p>『舍利弗。当知我於五浊恶世，行此难事，得阿耨多罗三藐三菩提，为<br>
        一切世间说此难信之法，是为甚难。』 </p>
        <p>佛说此经已，舍利弗，及诸比丘，一切世间天人阿修罗等，闻佛所说，<br>
        欢喜信受，作礼而去。 </p>
        <p>佛说阿弥陀经<br>
        <br>
        </p>
        <p>往生咒（拔一切业障根本得生净土陀罗尼）
        </p>
        <p>南谟阿弥多婆夜<br>
        （梵音）ㄋㄚ ㄇㄛ ㄚ ㄇㄧ ㄉㄚ ㄅㄚ ㄧㄚ
        </p>
        <p>哆他伽哆夜 哆地夜他<br>
        ㄉㄚ ㄊㄚ ㄎㄚ ㄉㄚ ㄧㄚ ㄉㄚ ㄉㄧ ㄧㄚ
        ㄊㄚ </p>
        <p>阿弥　都婆　 阿弥　哆 悉耽婆　<br>
        ㄚ ㄇㄧ ㄌㄧ ㄉㄡ ㄆㄚ ㄈㄧ ㄚ ㄇㄧ ㄌㄧ
        ㄉㄚ ㄒㄧ ㄉㄢ ㄆㄚ ㄈㄧ </p>
        <p>阿弥　哆 　迦兰帝 阿弥　哆 　迦兰哆<br>
        ㄚ ㄇㄧ ㄌㄧ ㄉㄚ ㄈㄧ ㄐㄚ ㄌㄢ ㄉㄝ ㄚ
        ㄇㄧ ㄌㄧ ㄉㄚ ㄈㄧ ㄍㄚ ㄌㄢ ㄉㄚ </p>
        <p>伽弥腻 伽伽那 枳哆迦隶 娑婆诃<br>
        ㄍㄚ ㄇㄧ ㄌㄧ ㄎㄚ ㄎㄚ ㄋㄚ ㄎㄧ ㄉㄚ
        ㄎㄚ ㄌㄧ ㄙㄈㄚ ㄏㄚ<br>
        <br>
        <br>
        </p>
        <p>赞佛偈 </p>
        <p>阿弥陀佛金色身 相好光名无等伦<br>
        白毫宛转五须弥 绀目澄清四大海<br>
        光中化佛无数亿 化菩萨众亦无边<br>
        四十八愿度众生 九品咸令登彼岸 </p>
        <p>南无阿弥陀佛<br>
        阿弥陀佛 (称念一千或念五百, 绕佛)<br>
        <br>
        </p>
        <p>大慈菩萨发愿偈 </p>
        <p>十方三世佛 阿弥陀第一 九品度众生
        威德无穷极<br>
        我今大皈依 忏悔三业罪 凡有诸福善
        至心用回向<br>
        愿同念佛人 感应随时现 临终西方境
        分明在目前<br>
        见闻皆精进 同生极乐国 见佛了生死
        如佛度一切<br>
        无边烦恼断 无量法门修 誓愿度众生
        总愿成佛道 </p>
        <p>虚空有尽 我愿无穷<br>
        情与无情 同圆种智 </p>
        <p>十方三世一切佛 一切菩萨摩诃萨<br>
        摩诃般若波罗密<br>
        <br>
        </p>
        <p>三皈依文 </p>
        <p>自皈依佛 当愿众生 体解大道 发无上心<br>
        自皈依法 当愿众生 深入经藏 智慧如海<br>
        自皈依僧 当愿众生 统理大众 一切无碍
        和南圣众<br>
        <br>
        </p>
        <p>回向偈 </p>
        <p>愿生西方净土中<br>
        九品莲华为父母<br>
        华开见佛悟无生<br>
        不退菩萨为伴侣<br>
        <br>
        </p>
        <p>阿弥陀佛咒 </p>
        <p>　 啊密　恒炮旌曷罗　 <br>
        <br>
        </p>
        <p>回向偈 </p>
        <p>愿以此功德 装严佛净土<br>
        上报四重恩 下济三涂苦<br>
        若有见闻者 悉发菩提心<br>
        尽此一报身 同生极乐国<br>
        <br>
        <br>
        </p>
        <p>----------------- 系统难字 ------------------ </p>
        <p>「阿闪　佛」的「闪」应为: 门中叠三人.
        音:ㄔㄨ｀<br>
        闪<br>
        人人 </p>
        <p>「阿那楼陀」的「那」应为上「少」下「免」.
        音:ㄋㄡ　<br>
        <br>
        <br>
        </p>
        <p>输入者: kftseng
        三重市 魏世杰<br>
        校对者: gamblers.bbs
        </td>
    </tr>
</table>
</center></div>
</body>
</html>
