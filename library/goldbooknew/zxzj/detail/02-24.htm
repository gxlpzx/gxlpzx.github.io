<html>

<head>
<meta http-equiv="Content-Type"
content="text/html; charset=utf-8">
<meta name="GENERATOR" content="Microsoft FrontPage Express 2.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><font size="6"><strong>浴 佛 功 德 经</strong></font></p>
<div align="center"><center>

<table border="1">
    <tr>
        <td width="100%">如是我闻： <p>一时薄伽梵在王舍城鹫峰山顶，与大　刍众千二百五十人俱；复有无量无<br>
        　边大菩萨众、天龙八部，悉皆云集。 </p>
        <p>尔时，清净慧菩萨在众中坐，为欲愍念诸有情故，作是思惟：诸佛如来，<br>
        　以何因缘，得清净身，相好具足。复作是念：诸众生类，得值如来，亲<br>
        　近供养，所获福报，无量无边，未知如来般涅盘後，所有众生，作何供<br>
        　养？修何功德？令彼善根，速能究竟无上菩提。　
        </p>
        <p>作是念已，即从座起，偏袒右肩，顶礼佛足，长跪合掌白佛言：「世尊！<br>
        　我欲请问，愿垂听许。」佛言：「善男子！随汝所问，我当为说。」
        </p>
        <p>尔时，清净慧菩萨白佛言：「诸佛如来，应正等觉，以何因缘，得清净身<br>
        　　，相好具足。又诸众生，得值如来，亲近供养，所获福报，无量无边<br>
        　　，未审如来般涅盘後，所有众生，作何供养？修何功德？令彼善根，速<br>
        　　能究竟无上菩提。」　 </p>
        <p>　尔时，世尊告清净慧菩萨言：「善哉！善哉！汝能为彼未来众生发如是问<br>
        　　，汝今谛听，善思念之，如说修行，吾当为汝分别解说。」
        </p>
        <p>　清净慧菩萨言：「唯然世尊！愿乐欲闻。」
        </p>
        <p>　佛告清净慧菩萨言：「善男子！应知布施、持戒、忍辱、精进、智慧、静<br>
        　虑、慈悲、喜舍、解脱解脱知见、力无所畏、一切佛法、一切种智、善<br>
        　　清净故，如来清净。若於如是诸佛如来以清净心种种供养：香花璎珞、<br>
        　　幡盖敷具，布在佛前，种种严饰，上妙香水澡浴尊仪，烧香普熏运心法<br>
        　　界。复以饮食、鼓乐、弦歌、谮咏如来不共功德，发殊胜愿，回向无上<br>
        　　一切智海，所生功德，无量无边，乃至菩提，常令相续。所以者何？如<br>
        　　来福智，不可思议，无数无等。善男子！诸佛世尊，具有三身，谓法身<br>
        　　、受用身、化身，我涅盘後，若欲供养此三身者，当供养舍利。然有二<br>
        　　种：一者：身骨舍利；二者：法颂舍利。即说颂曰：『诸法从缘起，如<br>
        　　来说是因，彼法因缘尽，是大沙门说。』若男子、女人、　刍五众，应<br>
        　　造佛像。若无力者，下至大如黄麦，造　睹波形如枣许，刹竿如针，盖<br>
        　　如麸片，舍利如芥子，或写法颂，安置其中，如上珍奇，而为供养，随<br>
        　　己力能，至诚殷重，如我现身，等无有异。善男子！若有众生，能作如<br>
        　　是胜供养者，成就十五殊胜功德，而自庄严。<br>
        　　一者、常有惭愧。　　　　　　　　　二者、发净信心。<br>
        　　三者、其心质直。　　　　　　　　　四者、亲近善友。<br>
        　　五者、入无漏慧。　　　　　　　　　六者、常见诸佛。<br>
        　　七者、恒持正法。　　　　　　　　　八者、能如说行。<br>
        　　九者、随意当生净佛国土。<br>
        　　十者、若生人中，大姓尊贵，人所敬奉，生欢喜心。<br>
        　　十一者、生在人中，自然念佛。　　　十二者、诸魔军众，不能损恼。<br>
        　　十三者、能於末世，护持正法。　　　十四者、十方诸佛之所加护。<br>
        　　十五者、速得成就五分法身。」<br>
        　　<br>
        尔时，世尊即说颂曰：「<br>
        　我般涅盘後　能供养舍利　或造　睹波　及以如来像<br>
        　於彼像塔处　涂拭曼荼罗　以种种香华
        散布於其上<br>
        　以净妙香水　灌沐於像身　上味诸饮食　尽持以供养　<br>
        　赞叹如来德　无量难思议　方便智神通　速至於彼岸<br>
        　获得金刚身　具三十二相　八十随形好　济度诸群生」　
        </p>
        <p>尔时，清净慧菩萨闻是颂己，白佛言：「未来众生，云何浴像。」
        </p>
        <p>佛告清净慧菩萨言：「汝等当於如来，起正念心，勿著二边，迷於空有，<br>
        　於诸善品，渴仰无厌，三解脱门，善修智慧，常求出离，勿住生死，於<br>
        　诸众生，起大慈悲，愿得速成三种身故。善男子！我已为汝说四真谛、<br>
        　十二缘生、六波罗密，今更为汝及诸国王、王子、大臣、後宫、妃后、<br>
        　天龙、人鬼，说浴像法，诸供养中最为第一，胜以恒河沙等七宝布施。<br>
        　若浴像时，应以牛头　檀、白檀紫檀沈水、熏陆爵金香、龙脑香、零陵<br>
        　藿香等，於净石上磨作香泥，用为香水，置净器中，於清净处，以好土<br>
        　作坛，或方或圆，随时大小，上置浴床，中安佛像，灌以香汤净汤洗沐<br>
        　，重浇清水，所用之水，皆须净滤，勿使损虫，其浴像水，两指沥取，<br>
        　　安自顶上，名吉祥水，泻於净地，莫令足踏，以细软巾，拭像令净，烧<br>
        　　诸名香，周遍香馥，安置本处。善男子！由作如是浴佛像故，能令汝等<br>
        　　人天大众，现受富乐，无病延年，於所愿求，无不遂意，亲友眷属，悉<br>
        　　皆安隐，长辞八难，永出苦源，不受女身，速成正觉，既安置已，更烧<br>
        　　诸香，亲对像前，虔诚合掌，而说赞曰：『<br>
        我今灌沐诸如来　净智功德庄严聚　愿彼五浊众生类　速证如来净法身<br>
        戒定慧解知见香　遍十方刹常芬馥　愿此香烟亦如是　无量无边作佛事<br>
        亦愿三途苦轮息　悉令除热得清凉　皆发无上菩提心　永出爱河登彼岸』
        </p>
        <p>佛说此经已，是时众中有无量无边菩萨，得无垢三昧；无量诸天，得不退<br>
        　智；诸声闻众，愿求佛果；八万四千众生，皆发阿耨多罗三藐三菩提心。
        </p>
        <p>尔时，清净慧菩萨白佛言：「世尊！幸蒙大师哀愍我等，教浴像法，我今<br>
        　劝化国王大臣，一切信心乐功德者，於日日中澡沐尊仪，获大利益，常<br>
        　当顶受，欢喜奉行。」 </p>
        <p>　回向文<br>
        愿以此功德　庄严佛净土　上报四重恩　下济三涂苦<br>
        普愿尽法界　沈溺诸有情　悉发菩提心　尽此一报身<br>
        同生极乐国<br>
        <br>
        </p>
        <p>输入者: 阎学新<br>
        校对者: gamblers.bbs
        </td>
    </tr>
</table>
</center></div>
</body>
</html>
