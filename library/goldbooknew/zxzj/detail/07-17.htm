<html>

<head>
<meta http-equiv="Content-Type" content="text/html; charset=utf-8">
<meta name="GENERATOR" content="Microsoft FrontPage 3.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><big><big><big><strong>佛 说 摩 邓 女 经</strong></big></big></big></p>

<p align="center">後汉安息国三藏安世高译</p>
<div align="center"><center>

<table border="1">
  <tr>
    <td width="100%">闻如是：<br>
    <br>
    一时，佛在舍卫国祗树给孤独园。<br>
    <br>
    时阿难持钵行乞食，食已阿难随水边而行，见一女人在水边担水而去，阿难<br>
    从女丐水，女即与水，女便随阿难，视阿难所止处，女归告其母，母名<br>
    摩邓，女於家委地卧而啼，母问女何为悲啼？<br>
    女言：「母欲嫁我者，莫与他人，我於水边见一沙门从我丐水，我问何<br>
    　　　　字名阿难，我得阿难乃嫁，母不得者我不嫁也。」<br>
    母出行问阿难，阿难者承事佛，<br>
    母已知还告女言：「阿难事佛道，不肯为汝作夫。」<br>
    女啼不饮食言：「母能知蛊道。」<br>
    母出请阿难归饭，女大喜。<br>
    母语阿难：「我女欲为卿作妻。」<br>
    阿难言：「我持戒不畜妻。」<br>
    复言：「我女不得卿为夫者便自杀。」<br>
    阿难言：「我师佛，不得与女人共交通。」<br>
    母入语女：「阿难不肯为汝作夫，言其有经道者不得畜妇。」<br>
    女对母啼言：「母道所在。」<br>
    母言：「天下道，无有能过佛道及阿罗汉道。」<br>
    摩邓女复言：「但为我闭门户，无令得出，暮自当为我作夫。」<br>
    母闭门以蛊道缚阿难。至晡时，母为女布席卧处，女大喜自庄饭，阿难<br>
    　不肯前就卧处，母令中庭地出火，<br>
    前牵阿难衣语阿难言：「汝不为我女作夫，我掷汝火中。」<br>
    阿难自鄙为佛作沙门，今日反在是中不能得出。佛即持神，心知阿难。<br>
    　阿难还至佛所，<br>
    白言：「我昨日行乞食，於水边见一女人，我从乞水，我还到佛所，明<br>
    　　　　日有一女人名摩邓，请我欲得归饭我，出便牵我，欲持女与我<br>
    　　　　作妻。我言：『我持佛戒不得畜妻。』」<br>
    女见阿难得脱去，於家啼哭，<br>
    母言：「其有事佛者我道不能胜，我本不语汝耶！」<br>
    女啼不止，续念阿难。女明日自行求索阿难。复见阿难行乞食，随阿难<br>
    　背後，视阿难足，视阿难面，阿难惭而避之，女复随不止，阿难还归<br>
    　佛所，女守门，阿难不出，女啼而去。<br>
    阿难前白佛：「摩邓女今日复随我。」　<br>
    佛使追呼摩邓女见之。<br>
    佛问：「汝追逐阿难，何等索？」<br>
    女言：「我闻阿难无妇，我又无夫，我欲为阿难作妇也。」<br>
    佛告女言：「阿难沙门无发，汝有发，汝宁能剃汝头发不？我使阿难为<br>
    　　　　　　汝作夫。」　<br>
    女言：「我能剃头发。」<br>
    佛言：「归报汝母，剃头发来。」<br>
    女归到母所言：「母不能为我致阿难，佛言：『剃汝头发来，我使阿难<br>
    　　　　　　　　为汝作夫。』」<br>
    母言：「子我生汝，护汝头发，汝何为欲为沙门作妇？国中有大豪富家<br>
    　　　　，我自能嫁汝与之。」<br>
    女言：「我生死当为阿难作妇。」<br>
    母言：「汝何为辱我种？」<br>
    女言：「母爱我者，当随我心所喜。」<br>
    母啼泣下刀剃女头发。<br>
    女还到佛所言：「我已剃头发。」<br>
    佛言：「汝爱阿难何等？」<br>
    女言：「我爱阿难眼、爱阿难鼻、爱阿难口、爱阿难耳、爱阿难声、爱<br>
    　　　　阿难行步。」<br>
    佛言：「眼中但有泪、鼻中但有　、口中但有唾、耳中但有垢、身中但<br>
    　　　　有屎尿臭处不净。其有夫妻者，但有恶露，恶露中便有子，已<br>
    　　　　有子便有死亡，已有死亡便有哭泣，於是身有何益？」<br>
    女即自思念身中恶露，便自正心，即得阿罗汉道。<br>
    佛知已得阿罗汉道，即告女言：「汝起至阿难所。」<br>
    女即惭而低头，长跪於佛前言：「实愚痴故逐阿难耳。今我心已开，如<br>
    　　　　　　　　　　　　　　　冥中有灯火；如人乘船，船坏依岸；<br>
    如盲人得扶；如老人持杖行。今佛与<br>
    我道，令我心开。」<br>
    如是诸比丘俱问佛：「是女人母作蛊道，何因缘是女得阿罗汉道？」<br>
    佛告诸比丘：「汝欲闻知是女不？」<br>
    诸比丘言：「我曹当受教。」<br>
    佛言：「是摩邓女，先世时五百世为阿难作妇，五百世中常相敬相重相<br>
    　　　　贪相爱，同於我经戒中得道，於今夫妻相见如兄弟，如是佛道<br>
    　　　　何用不为？」<br>
    <br>
    佛说是经，诸比丘闻皆欢喜。<br>
    <br>
    <br>
    　回向文<br>
    愿以此功德　庄严佛净土　上报四重恩　下济三涂苦<br>
    普愿尽法界　沈溺诸有情　悉发菩提心　尽此一报身<br>
    同生极乐国<br>
    <br>
    <br>
    输入者: 阎学新<br>
    校对者: gamblers.bbs
    二校者: keyboard.bbs
    &#26;<br>
    </td>
  </tr>
</table>
</center></div>
</body>
</html>
