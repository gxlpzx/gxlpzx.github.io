<html>

<head>
<meta http-equiv="Content-Type"
content="text/html; charset=utf-8">
<meta name="GENERATOR" content="Microsoft FrontPage Express 2.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><font size="6"><strong>佛 说 十 吉 祥 经</strong></font></p>

<p align="center">失译人名今附秦录</p>
<div align="center"><center>

<table border="1">
    <tr>
        <td width="100%">如是我闻： <p>一时佛在罗阅只耆　崛山中，与大比丘众千二百五十人菩萨五千人俱。
        </p>
        <p>尔时世尊与无央数百千人，前後围绕而为说经。时大会中有一大士，名<br>
        离垢盖，承佛威神，即从座起，偏袒右肩，右膝著地，叉手合掌，前<br>
        白佛言：「今可现有诸佛世尊如来至真等正觉，若有善男子善女人求<br>
        佛道者，闻其名号受持读诵，疾得不退转於无上正真道？」
        </p>
        <p>佛告离垢盖大士：「善哉善哉！族姓子乃能作是问，多所利益，<br>
        　有族姓子：东方去此度一恒沙数诸佛世界，有世界名方庄严，其刹有<br>
        　　佛名大光耀如来至真等正觉，今现在说法。<br>
        　复有族姓子：东方度二恒沙数诸佛世界，有世界名谛胜诸胜，其刹有<br>
        　　佛名慧灯明如来。<br>
        　有世界名金刚，其刹有佛名大雄如来。<br>
        　有世界名净尊住，其刹有佛名无垢尘如来。<br>
        　有世界名金光明，其刹有佛名上像幢十盖王如来。<br>
        　有世界名大威神，其刹有佛名威神自在王如来。<br>
        　有世界名香熏，其刹有佛名极受上影王如来。<br>
        　有世界名宝严，其刹有佛名内宝如来。<br>
        　有世界名海灯明，其刹有佛名大海如来。<br>
        　有世界名十力灯明，其刹有佛名十力现如来。<br>
        当知离垢盖，若善男子善女人求佛道者，恒边沙刹满中七宝持用布施<br>
        如来正觉，若善男子善女人，闻此佛名受持讽诵执在心怀，於大众中<br>
        为人广说，此之功德过前功德。」 </p>
        <p>重欲解义而说偈言：<br>
        如恒边沙　诸佛世界　满中七宝　持用布施　<br>
        若有得闻　诸佛名号　信乐不忘　功德过前<br>
        若闻诸佛名　讽诵莫忘失　其人不宜疑　言我不成佛<br>
        六通无穷尽　至于无数劫　其身当金色　相好以庄严<br>
        若持佛名号　过於十亿劫　疾得成正觉 </p>
        <p>佛说经竟，离垢盖大士诸菩萨等，天龙鬼神及世间人，咸皆欢喜顶受佛<br>
        　教。 </p>
        <p>　回向文<br>
        愿以此功德　庄严佛净土　上报四重恩　下济三涂苦<br>
        普愿尽法界　沈溺诸有情　悉发菩提心　尽此一报身<br>
        同生极乐国<br>
        <br>
        </p>
        <p>输入者: 阎学新<br>
        校对者: gamblers.bbs
        </td>
    </tr>
</table>
</center></div>
</body>
</html>
