<html>

<head>
<meta http-equiv="Content-Type"
content="text/html; charset=utf-8">
<meta name="GENERATOR" content="Microsoft FrontPage Express 2.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><font size="6"><strong>佛 说 转 有 经</strong></font></p>

<p align="center">元魏天竺三藏佛陀扇多译</p>
<div align="center"><center>

<table border="1">
    <tr>
        <td width="100%">如是我闻： <p>一时婆伽婆住王舍城迦兰陀竹林，大比丘众之所围绕，一千二百五十人俱<br>
        ，菩萨摩诃萨无量无边。 </p>
        <p>尔时摩伽陀王频婆娑罗出王舍城，往至迦兰陀竹林住处，到佛所已，头面<br>
        礼足，　佛三匝，却坐一面。 </p>
        <p>尔时如来知频婆娑罗王坐一面已，告言：「大王！譬如有人於睡梦中，共<br>
        　彼女宝行於欲事，彼人觉已忆彼女宝，大王於意云何？梦中女实为是有<br>
        　不？」王即答言：「不也，世尊！」复问王言：「大王！於意云何？彼<br>
        人若执梦中女者，是黠慧不？」王即答言：「不也，世尊！何以故，彼<br>
        梦中女毕竟无故，云何而有境界欲事，彼人徒劳。」佛言：「大王！如<br>
        是一切愚痴凡夫，以不曾闻佛正法故，眼见诸色，悦豫於心，即执为实<br>
        ，以执著故则有系缚，以系缚故则有染著，以染著故则生贪欲瞠痴等业<br>
        ，若身若口若意等业，然彼身业所作即灭，灭已不依东方而住，如是不<br>
        依南西北方上下而住，随命终时，转彼有识而现後心。大王！彼识不坏<br>
        ，随业尽处彼业能现，亦如睡梦觉时女宝。如是大王！最後灭识而生後<br>
        识，或在地狱、或在饿鬼、或在畜生、或阿修罗、或人或天，彼最後识<br>
        取最後生，识顺彼生，如是心识随业所受，然无有法，从此世间至彼世<br>
        间而受生也。大王！灭後识心是名为灭，是初心识如托生者，是彼後生<br>
        。大王！转後识时，彼法实不从彼处来而至於此，初识生已亦无所至。<br>
        何以故？法性相故。大王！最初识心是後识空，业是业空，生是生空，<br>
        最初心识是初识空，所生之处是生处空，而於彼处不失业果。大王！最<br>
        後生识於彼即灭，後不断心，识心顺行随在何处，所受业报即往受故。<br>
        」 </p>
        <p>尔时世尊，而说偈言：「<br>
        善逝後说时　所有诸言语　皆是假名说　假名想住故　<br>
        离於言语法　而无有可说　随所有言说　而说彼诸法<br>
        彼不在於彼　法眼见无色　所言见色者　世间执著故　<br>
        说世法为实　无而和合见　是如来所说　是名方便地<br>
        若为真实说　眼则不见色　意不知诸法　此是最秘密<br>
        世间我慢说　名本空无名　一切法无名　而以假名说」
        </p>
        <p>说此法门时，频婆娑罗王及诸大众、人天龙神、乾闼婆等，闻佛所说，皆<br>
        　大欢善，信受奉行。　 </p>
        <p>　回向文<br>
        愿以此功德　庄严佛净土　上报四重恩　下济三涂苦<br>
        普愿尽法界　沈溺诸有情　悉发菩提心　尽此一报身<br>
        同生极乐国<br>
        <br>
        </p>
        <p>输入者: 阎学新<br>
        校对者: gamblers.bbs
        二校者: keyboard.bbs
        </td>
    </tr>
</table>
</center></div>
</body>
</html>
