<html>

<head>
<meta http-equiv="Content-Type" content="text/html; charset=utf-8">
<meta name="GENERATOR" content="Microsoft FrontPage 3.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><big><big><big><strong>佛说出家功德经</strong></big></big></big></p>

<p align="center">失译人今附东晋录</p>
<div align="center"><center>

<table border="1">
  <tr>
    <td width="100%">如是我闻。一时，佛在毗舍离国，食时到入城乞食。<br>
    <br>
    时毗舍离城中，有一梨车，名　罗羡那。譬如天与诸天女共相娱乐<br>
    。时此王子与诸　女，在阁楼上共相娱乐，耽於色欲亦复如是。<br>
    <br>
    尔时世尊以一切智，闻彼乐音，告阿难言：「我知此人贪五欲乐，<br>
    不久命终。却後七日，当舍如是眷属快乐，决定当死&middot;阿难，如此人，<br>
    若当不舍欲乐不出家者，命终或能堕於地狱。」<br>
    <br>
    尔时，阿难顶奉佛教，欲利益此王子故，次至其舍。尔时，王子闻<br>
    阿难在外，即出奉见，以敬念故，请阿难入坐。坐已未久，尔时王子起<br>
    恭敬心，白八难言：「善哉，好亲友来，我今见汝，踊跃欢喜，汝今当<br>
    告我佛所教法，令我欢喜。」尔时王子如是三请。阿难为欲作大利益故<br>
    ，默然无言。<br>
    <br>
    王子又言：「　陀呵牟尼大仙，利益一切众生，有何嫌恨，默然无<br>
    所说，不见少告？」时第三师，持佛法藏，利世间者，惨然告言：「汝<br>
    今善听，却後七日，汝当命终，汝若於此五欲乐中，不能觉悟，不出家<br>
    者，命终或当堕地狱中。佛一切智人，正语正说，记汝如是。譬如火烧<br>
    物，终不虚发。汝谛思惟。」<br>
    <br>
    时彼王子，闻此语已，甚大忧怖，愁愦不乐，受阿难教：「我当出<br>
    家，定且听更六日受乐，第七日中，我辞家眷属，定必出家。」阿难可<br>
    之。<br>
    <br>
    第七日畏生死故，求佛出家，佛即听之。一日一夜，修持净戒，即<br>
    便命终。烧香毕已，尊者阿难与其眷属，往白佛言：「世尊，此　罗羡<br>
    那比丘，今已命终，神生何处？」<br>
    <br>
    时佛世尊，天人之师，一切智人，以大梵音，胜出雷鼓迦陵频伽众<br>
    妙音声，以八种音，告阿难言：「此　罗羡那比丘，畏於生死地狱苦故<br>
    ，舍欲出家，一日一夜，持净戒故，舍此世已，生四王天，为北方天王<br>
    　沙门子，恣心受於五欲快乐，贪受五欲，与诸　女，共相娱乐，寿五<br>
    百岁。五百岁已，命终转生三十三天，为帝释子，具受五欲，极天之乐<br>
    ，天妙　女，恣意千岁。寿尽生焰天，为焰天王子，自恣受天色声音味<br>
    触，快心欲乐。受天二千岁已，命终生於兜率天王子，恣心受於五欲快<br>
    乐，目视相欲，心自厌足，常谈法语解脱智慧，寿天中寿。满四千岁已<br>
    。命终往往自在天上，为天王子，受受种种五欲妙乐，於　女中，化应<br>
    恣意八千岁。八千岁已，命终生他化自在天，为天王子，此第六天，其<br>
    中欲乐，下五天中，所不能及。生此中已，受最妙乐众乐之藏，受此乐<br>
    时，心极迷醉，具足受於诸妙胜乐，万六千岁。如是受乐，於六欲天，<br>
    往来七反。」<br>
    <br>
    「此毗罗羡那，以一日一夜出家故，满二十劫，不堕地狱饿鬼畜生<br>
    ，常生天人，受福自然，最後人中，生富乐家，财富珍宝具足。壮年已<br>
    过，诸根熟时，畏恶生老病死患故，厌世出家，剃除须发故，身披法服<br>
    ，勤修精进，持四威仪，常行正念，观於五阴苦空无我，解法因缘，成<br>
    辟支佛，名　流帝，於是时，放大光明，多有人天，生於善根，令诸群<br>
    生种於三乘解脱因缘。」<br>
    <br>
    尔时，阿难叉手白佛言：「世尊，若当有人放人出家，若有出家者<br>
    任其所须，得几所福？若复有人，毁破他人出家因缘，受何罪报？唯愿<br>
    世尊，具尽告示。」<br>
    <br>
    佛告阿难：「汝若具满於百岁中，问我此事，我以无尽智慧，除饮<br>
    时时，满百岁中广为汝说，此人功德，犹不能尽。是人恒生天上人中，<br>
    常为国王，受天人乐。若有於此沙门法中使人出家，若复营佐出家因缘<br>
    ，於生死中，常受快乐。我满百岁，说其福德，不可穷尽。是故，阿难<br>
    ，汝满百岁，尽寿问我，我至涅盘，说此功德，亦不能尽。」<br>
    <br>
    佛告阿难：「若复有人，破坏他人出家因缘，即为劫夺无尽善财福<br>
    藏，坏三十七助菩提法涅盘之因。设有欲坏出家因缘者，应善观察如是<br>
    之事，何以故？缘此罪业，堕地狱中，常盲无目，受极处苦。若作畜生<br>
    ，亦常生盲。若生饿鬼中，亦常生盲。在三恶苦，久乃得脱，若生为人<br>
    ，在母腹中，受胎便盲。汝於百岁，常问是义，我百岁以无尽智说是罪<br>
    报，亦不可尽，於四道中，生而常盲。我终不记此人当有得脱时，所以<br>
    者何？皆由毁出家故，或成就无边功德。以破如是善因缘故，受无量罪<br>
    ，由障出家故。」<br>
    <br>
    「於此清净智慧镜中，为於解脱诸善法故。若见出家修持净戒趣解<br>
    脱处，破他出家，为作留难，以是因缘故，生便常盲。不见涅盘，由毁<br>
    出家故。」<br>
    <br>
    「常观痴等十二因缘，应得解脱。以毁破他智慧眼故破出家缘，覆<br>
    慧眼故，从生至生，常盲无目。不见三界，缘障出家故。」<br>
    <br>
    「出家应见五阴二十我见人趣正道。破出家因坏正见故，所生常盲<br>
    ，不见正道。」<br>
    <br>
    「出家应见一切法聚善法住处，应观诸佛清净法身。以破出家善因<br>
    缘故，所生常盲，不能睹见佛法身。」<br>
    <br>
    「以因出家应具沙门形貌及与持戒清净福田种佛道因。破出家故，<br>
    於善法中断一切望，由是罪缘，生生常盲。由毁出家故。」<br>
    <br>
    「出家应善观察一切身心，皆苦、无常、无我、不净。破他出家，<br>
    为作留难，则破此眼，破此眼故，不见四道、四念处、四正勤、四如意<br>
    足、五根、五力、七觉分、八正道，趣涅盘城。是罪缘故，所生常盲。<br>
    乃至不见空无相无作清净善法向涅盘城。是以智慧之人，知出家者，应<br>
    当成就如是善法，不应破坏善法因缘，获如是罪。」<br>
    <br>
    「谁毁破他人如是出家沙门正见因缘者，终不能得见涅盘城，所生<br>
    常盲。」<br>
    <br>
    「若复有人满白劫中，余方出家修持净戒；若复有人，於此阎浮提<br>
    出家持戒，一日一夜；乃至须臾清净出家，於十六分。彼百劫出家持戒<br>
    ，十六分中不及其一。」<br>
    <br>
    「若有颠倒　乱姊妹女，不应　处强生悭嫉，此中罪报，不可计限<br>
    。」<br>
    <br>
    「若有一人，能正思惟有出家心，欲舍诸恶。若复有人，破坏此人<br>
    出家因缘，不令愿满，是罪因缘增长於前，复倍百劫。」<br>
    <br>
    尔时，阿难复白佛言：「世尊，此毗罗羡那，所种善根，生尊贵处<br>
    ，当受福乐，为过去世亦有善行，为但齐今一日一夜出家功德受尔许福<br>
    ？」佛告阿难：「汝不应观过去因缘，於此一日一夜，清净出家，故此<br>
    善根，六欲天中，七反受福，二十劫中常受生死。世间之乐最後人中，<br>
    生福乐家，壮年已过，诸根熟时，畏於生老病死苦故，出家持戒，成辟<br>
    支佛。」<br>
    <br>
    佛告阿难：「我今说喻，汝当善听。譬四天下，东弗婆提，南阎浮<br>
    提，西瞿耶尼，北郁单越。满中阿罗汉若盗麻丛林，若有一人，满百岁<br>
    中，尽心供养此诸罗汉，衣服、饮食、病瘦医药、房舍、卧具乃至涅盘<br>
    。後若起塔庙，种种珍宝花香璎珞幡盖伎乐，悬诸宝铃，扫洒香水，以<br>
    诸偈颂，赞叹供养，所得功德，若有人为涅盘故，出家受戒，乃至一日<br>
    一夜所作功德，比前功德，十六分中不及其一。」<br>
    <br>
    「以是因缘，善男子当应出家修持净戒。诸善男子，诸须功德者，<br>
    求善法者，自受法者，不应留难出家因缘。应勤方便劝作令成。」<br>
    <br>
    时诸大众闻佛所说，莫不厌世，出家持戒。有得须陀洹，乃至阿罗<br>
    汉者，有种辟支佛善根者，有发无上菩提心者。皆大欢喜，顶戴奉行。<br>
    <br>
    <br>
    <br>
    输入者: kftseng.bbs
    &#26;<br>
    &#26;</td>
  </tr>
</table>
</center></div>
</body>
</html>
