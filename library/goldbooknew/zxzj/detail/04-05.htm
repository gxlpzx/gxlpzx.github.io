<html>

<head>
<meta http-equiv="Content-Type" content="text/html; charset=utf-8">
<meta name="GENERATOR" content="Microsoft FrontPage 3.0">
<title>无标题的 普通网页</title>
</head>

<body background="Fo.gif" tppabs="http://www.goldnets.com/zxzj/detail/Fo.gif"  bgcolor="#FFFFFF">

<p align="center"><big><big><big><strong>佛说观普贤菩萨行法经</strong></big></big></big><br>
宋元嘉年昙无蜜多於扬州译</p>
<div align="center"><center>

<table border="1">
  <tr>
    <td width="100%">如是我闻。一时佛在毗舍离国大林精舍重阁讲堂，告诸比丘：『欲後<br>
    三月我当涅盘。』<br>
    <br>
    尊者阿难，即从座起，整衣服叉手合掌，绕佛三匝为佛作礼，胡跪合<br>
    掌，谛观如来目不暂舍。长老摩诃迦叶、弥勒菩萨摩诃萨，亦从座起，合<br>
    掌作礼瞻仰尊颜。时三大士异口同音，而白佛言：『世尊，如来灭後，<br>
    <br>
    云何众生起菩萨心？<br>
    修行大乘方等经典？<br>
    正念思惟一实境界？<br>
    云何不失无上菩提心？<br>
    云何复当不断烦恼不离五欲，得净诸根灭除诸罪？<br>
    父母所生清净常眼，不段五欲而能得见诸障外事？』<br>
    <br>
    佛告阿难：『谛听谛听，善思念之。如来昔在耆　窟山及余住处，已<br>
    广分别一实之道，今於此处为未来世诸众生等，欲行大乘无上法者、欲学<br>
    普贤行、普贤行者，我今当说其忆念法。若见普贤及不见者，除欲罪数，<br>
    今为汝等当广分别。』<br>
    <br>
    『阿难，普贤菩萨，乃东方净妙国土。其国土相，法华经中已广分别<br>
    ，我今於此略而解说。』<br>
    <br>
    『阿难，若比丘、比丘尼、优婆塞、优婆夷、天龙八部一切众生，诵<br>
    大乘经者、发大乘意者、乐见普贤菩萨色身者、乐见多宝佛塔者、乐见释<br>
    迦牟泥佛及分身诸佛者、乐见六根清境者，当学是观，此观功德除诸障碍<br>
    ，见上妙色，不入三昧，但诵持故，专心修习，心心相次，不离大乘，一<br>
    日至三七日，得见普贤。有重障者，七七日尽然後得见；复有重者，一生<br>
    得见；复有重者，二生得见；复有重者，三生得见。如是种种业报不同，<br>
    是故异说。』<br>
    <br>
    『普贤菩萨身量无边、音声无边、色像无边，欲来此国，促身令小，<br>
    阎浮提人三障重故，以智慧力化乘白象，其象六牙七支　地，其七支下生<br>
    七莲华，象色鲜白，白中上者，颇黎雪山不得为此，身长四百五十由旬，<br>
    高四百由旬，於六牙端有六浴池，一一浴池中生十四莲华，与池正等，其<br>
    华开敷如天树王，一一华上有一玉女，颜色红辉有过天女，手中自然化五<br>
    箜篌，一一箜篌，有五百乐器以为眷属箜篌，有五百飞鸟箜篌，骛雁鸳鸯<br>
    皆众宝色，生花叶间，象鼻有华，其茎譬如赤真珠色，其叶金色含儿未敷<br>
    。』<br>
    <br>
    『见是事已，复更忏悔，至心谛观思惟大乘，心不休废，见华及敷金<br>
    色金光，其莲华台是甄叔迦宝，妙梵摩尼以为华　，金钢宝珠以为华须。<br>
    见有化佛座莲华台，众多菩萨坐莲华须。化佛眉间，亦出金光入象鼻中，<br>
    从象鼻出入象眼中，从象眼出照象顶上，化作金台。其象头上有三化人，<br>
    一捉金轮，一持摩尼珠，一执金钢杵举杵拟象，象即能行，脚不履地蹑虚<br>
    而游，离地七尺，地有印文。於印文中，千辐毂网皆悉具足。一一网间生<br>
    一大莲华，此莲华上生一化象，亦有七只，随大象行。举足下足，生七千<br>
    象以为眷属，随从大象。象鼻红色莲华，上有化佛放眉间光，其光金色，<br>
    如前入象鼻中，於象鼻出入象眼中，於象眼出还入象耳，於象耳出至象颈<br>
    上，渐渐上至象背，化成金鞍，七宝校具，於鞍四面有七宝柱，众宝枝饰<br>
    以成宝台。台中有一七宝莲华，其莲华须百宝共成，其莲华台是大摩尼。<br>
    有一菩萨结迦趺坐，名曰普贤。』<br>
    <br>
    『身白玉色五十种光，光五十种色以为顶光，身诸毛孔流出金光，其<br>
    金光端无量化佛，诸化菩萨以为眷属，安庠徐步，雨大宝华至行者前。』<br>
    <br>
    『其象开口，於象牙上诸池玉女鼓乐弦歌，其声微妙，赞叹大乘一实<br>
    之道。行者见已，欢喜礼敬，复更诵读甚深经典，遍礼十方无量诸佛，礼<br>
    多宝塔及释迦牟尼佛，并礼普贤诸大菩萨，发是誓言：「若我宿福应见普<br>
    贤，愿尊遍吉，示我色身。」作是愿已，昼夜六时礼十方佛，行忏悔法，<br>
    诵大乘经，读大乘经，思大乘义，念大乘事，恭敬恭养持大乘者，视一切<br>
    人犹如佛想，於诸众生如父母想。』<br>
    <br>
    『作是念已，普贤菩萨，即於眉间放大人相百毫光明。此光现时，普<br>
    贤菩萨身相庄严，如紫金山，端正微妙，三十二相皆悉备有，身诸毛孔放<br>
    大光明，照其大象令作金色，一切化象亦作金色，诸化菩萨亦作金色，其<br>
    金色光，照於东方无量世界，皆同金色，南西北方四维上下亦复如是。』<br>
    <br>
    『尔时十方面一方，有一菩萨乘六牙白象王，亦如普贤等无有异。如<br>
    是十方无量无边满中化象。普贤菩萨神通力故，令持经者皆悉得见。』<br>
    <br>
    『是时行者，见诸菩萨，身心欢喜，为其作礼，白言：「大慈大悲者<br>
    ，愍念我故，为我说法。」说是语时，诸菩萨等异口同音，各说清净大乘<br>
    经法，作诸偈颂赞叹行者。』<br>
    <br>
    『见是事已，心念大乘，昼夜不舍，於睡眠中，梦见普贤为其说法，<br>
    如觉无异，安慰其心，而作是言：「汝所诵持，忘失是句，忘失是偈。」<br>
    』<br>
    <br>
    『尔时行者，闻普贤菩萨所说深解义趣，忆持不忘，日日如是。其心<br>
    渐利，普贤菩萨，教其忆念十方诸佛。随菩萨教正心正意，渐以心眼见东<br>
    方佛，身黄金色，端严微妙。见一佛已，复见一佛，如是渐渐，遍见十方<br>
    一切诸佛。见诸佛已，心生欢喜，而作是言：「因大乘故，得见大士；因<br>
    大士故，得见诸佛。。』<br>
    <br>
    『虽见诸佛犹未了了，闭目则见，开目则失。」作是语已，五体投地<br>
    ，遍礼十方佛。礼诸佛已，胡跪合掌而作是言：「诸佛世尊，十力无畏十<br>
    八不共大慈大悲三念处，常在世间色中上色，我有何罪而不得见。」是语<br>
    说已，复更忏悔。』<br>
    <br>
    『忏悔清净已，普贤菩萨复更现前，行住坐卧不离其侧，乃至梦中常<br>
    为说法。此人觉已，得法喜乐。如是昼夜经三七日，然後方得旋陀罗尼。<br>
    得陀罗尼故，诸佛菩萨所说妙法忆持不失，亦常梦见过去七佛，唯释迦牟<br>
    尼佛为其说法。是诸世尊，各各称赞大乘经典。』<br>
    <br>
    『尔时行者，复更忏悔，遍礼十方佛。礼十方佛已，普贤菩萨住其人<br>
    前，教说宿世一切业缘，发露黑恶一切罪事，向诸世尊，口自发露。既发<br>
    露已，寻时即得见诸佛现前三昧。得是三昧已，见东方阿闪(注一)佛及妙<br>
    喜国，了了分明。如是十方。』<br>
    <br>
    『既见十方佛已，梦象头上有一金钢人，以金钢杵通拟六根。拟六根<br>
    已，普贤菩萨，为於行者，说六根清净忏悔之法。如是忏悔，一日至七日<br>
    ，以诸佛现前三昧力故，普贤菩萨说法庄严故，耳渐渐闻障外声；眼渐渐<br>
    见障外事；鼻渐渐闻障外香。广说如妙法莲华经，得是六根清净已，身心<br>
    欢喜无诸恶相。心纯是法，与法相应，复更得百千万亿旋陀罗尼；复更广<br>
    见百千万亿无量诸佛。』<br>
    <br>
    『是诸世尊，各伸右手摩行者头，而作是言：「善哉善哉，行大乘者<br>
    、发大庄严心者、念大乘者。我等昔日发菩提心时，皆亦如汝殷　不失。<br>
    我等先世行大乘故，今成清净正遍知身。汝今亦当勤修不懈。此大乘典诸<br>
    佛宝藏，十方三世诸佛眼目，出生三世诸如来种。持此经者，即持佛身即<br>
    行佛事。当知是人，即是诸佛所使，诸佛世尊一之所覆，诸佛如来真实法<br>
    子。汝行大乘，不断法种。汝今谛观东方诸佛。」说是语时，行者见东方<br>
    一切无量世界，地如平掌，无诸堆阜丘陵荆棘，琉璃为地，黄金间侧，十<br>
    方世界亦复如是。见是地已，即见宝树。宝树高妙五千由旬，其树常出黄<br>
    金、白银、七宝装严，树下自然有宝师子座。其师子座，高二十由旬，座<br>
    上亦出百宝光明。如是诸树及余宝座，一一宝座，皆有自然五百千象，象<br>
    上皆有普贤菩萨。』<br>
    <br>
    『尔时行者礼诸菩萨，而作是言：「我有何罪，但见宝地宝座及宝树<br>
    ，不见诸佛。」作是语已，一一座上，有一世尊端严微妙，而坐宝座。见<br>
    诸佛已，心大欢喜。复更诵习大乘经典。』<br>
    <br>
    『大乘力故，空中有声而赞叹言：「善哉善哉，善男子，汝行大乘功<br>
    德因缘，能见诸佛，今虽得见诸佛世尊，而不能见释迦牟尼佛分身诸佛及<br>
    多宝佛塔。」闻空中声已，复勤诵习大乘经典。』<br>
    <br>
    『以诵大乘方等经故，即於梦中，见释迦牟尼佛，与诸大众，在耆　<br>
    窟山，说法华经，演一实义。教已忏悔，渴仰欲见，合掌胡跪向耆　窟山<br>
    ，而作是言：「如来世雄常在世间，愍念我故为我现身。」作是语已，见<br>
    耆　窟山七宝庄严。无数比丘、声闻、大众，宝树行列宝地平正。复铺妙<br>
    宝师子之座。释迦牟尼佛放眉间光，其光遍照十方世界，复过十方无量世<br>
    界。此光至处，十方分身释迦牟尼佛，一时云集，广说如妙法华经。一一<br>
    分身佛，身紫金色，身量无边，坐师子座，百亿无量诸大菩萨，以为眷属<br>
    。一一菩萨，行同普贤，如此十方无量诸佛菩萨眷属，亦复如是。』<br>
    <br>
    『大众集已，见释迦牟尼佛举身毛孔放金色光，一一光中有百亿化佛<br>
    。诸分身佛，放眉间白毫大人相光，入行者心。既入心已，行者自忆过去<br>
    无数百千佛，所受持读诵大乘经典，自见身故，了了分明，如宿命通等无<br>
    有异，豁然大悟，得旋陀罗尼，百千万亿诸陀罗尼门。』<br>
    <br>
    『从三昧起，面见一切分身诸佛，众宝树下坐师子床，复见琉璃地，<br>
    如莲华聚，从下方空中涌出。一一华中，有微尘数菩萨，结跏趺坐。亦见<br>
    普贤分身菩萨，在彼众中赞叹大乘。』<br>
    <br>
    『时诸菩萨异口同音教於行者清净六根，或有说言：「汝当念佛」；<br>
    或有说言：「汝当念法」；或有说言：「汝当念僧」；或有说言：「汝当<br>
    念戒」；或有说言：「汝当念施」；或有说言：「汝当念天」。如此六法<br>
    ，是菩提心，生菩萨法。「汝今应当於诸佛前发露先罪，至诚忏悔，於无<br>
    量世，眼根因缘贪著诸色；以著色故，贪爱诸尘；以爱尘故，受女人身；<br>
    身身世世处惑著诸色，色坏汝眼，为恩爱奴；色使汝经历三界，为此弊使<br>
    盲无所见。今诵大乘方等经点。此经中说，十方诸佛色身不灭，汝今得见<br>
    审实尔否。眼根不善伤害汝多，随顺我语归向诸佛、释迦牟尼说汝眼根所<br>
    有罪咎。诸佛菩萨慧明法水，愿以洗除令我清净。」』<br>
    <br>
    『作是语已，遍礼十方佛，向释迦牟尼佛大乘经典，复说是言：「我<br>
    今所忏，眼根重罪障弊秽浊，盲无所见，愿佛大慈哀愍覆护，普贤菩萨乘<br>
    大法船，普度一切，十方无量诸菩萨伴，唯愿慈哀听我悔过，眼根不善恶<br>
    业障法。」如是三说，五体投地，正念大乘，心不忘舍。』<br>
    <br>
    『是名忏悔眼根罪法。称诸佛名，烧香散华，发大乘意，悬缯翻盖，<br>
    说眼过患忏悔罪者。此人现世见释迦牟尼佛，及分身无量诸佛。阿僧只劫<br>
    不堕恶道。大乘力故，大乘愿故，恒与一切陀罗尼菩萨共为眷属。作是念<br>
    者是为正念，若他念者名为邪念。是明眼根初境界相。』<br>
    <br>
    『净眼根已，复更诵读大乘经典，昼夜六时胡跪忏悔，而作是言：「<br>
    我今云何，但见释迦牟尼分身诸佛，不见多宝佛塔全身舍利？多宝佛塔恒<br>
    在不灭，我浊恶眼，是故不见。」作是语已，复更忏悔，过七日已，多宝<br>
    佛塔从地涌出。释迦牟尼佛，即以右手开其塔户，见多宝佛入普现色身三<br>
    昧，一一毛孔，流出恒河沙微尘数光明。一一光明，有百千万亿化佛。』<br>
    <br>
    『此相现时，行者欢喜，赞偈　塔满七匝已，多宝如来出大音声，赞<br>
    言：「法子，汝今真实能行大乘，随顺普贤眼根忏悔，以是因源我至汝所<br>
    为汝证明。」说是语已赞言：「善哉，善哉，释迦牟尼佛，能说大法，雨<br>
    大法语，成就浊恶诸众生等。」』<br>
    <br>
    『是时行者，见多宝佛塔已，复至普贤菩萨所，合掌礼敬白言：「大<br>
    师教我悔过。」普贤复言：「汝於多劫，耳根因缘随逐多声，闻妙音时心<br>
    生惑著，闻恶声时起八百种烦恼贼害，如此恶耳报得恶世，恒闻恶声生诸<br>
    攀缘，颠倒听故，当堕恶道边地邪见不闻法处。汝於今日，诵持大乘功德<br>
    海藏，以是缘故见十方佛，多宝佛塔现为汝证。汝应自当说己过恶忏悔诸<br>
    罪。」』<br>
    <br>
    『是时行者，闻是语已，复更合掌五体投地，而作是言：「正遍知世<br>
    尊，现为我证方等典，为慈悲主，唯愿观我听我所说。我从多劫乃至今身<br>
    ，耳根因缘闻声惑著，如胶著草。闻诸恶时起烦恼毒，处处惑著无暂停时<br>
    。坐此窍声劳我神识，坠堕三涂，今始觉知，向诸世尊发露忏悔。」』<br>
    <br>
    『既忏悔已，见多宝佛放大光明，坠其光金色遍照东方及十方界，无<br>
    量诸佛身真金色，东方空中作是唱言：「此佛世尊，号曰善德。」亦有无<br>
    数分身诸佛，坐宝树下师子座上，结跏趺坐。是诸世尊，一切皆入普现色<br>
    身三昧，皆作是赞言：「善哉，善哉，善男子，汝今读诵大乘经典，汝所<br>
    诵者，是佛境界。」』<br>
    <br>
    『说是语已，普贤菩萨，复更为说忏悔之法：「汝於前世，无量劫中<br>
    ，以贪香故，分别诸识处处贪著，堕落生死。汝今应当观大乘因。大乘因<br>
    者诸法实相。」闻是语已，五体投地，复更忏悔。「既忏悔已，当作是语<br>
    ，南无释迦牟尼佛，南无多宝佛塔，南无十方释迦牟尼分身诸佛。作是语<br>
    已，遍礼十方佛，南无东方善德佛，及分身诸佛。如眼所见，一一心礼，<br>
    供养毕已，胡跪合掌，以种种偈赞叹诸佛，既赞叹已，说十恶业忏悔诸业<br>
    」』<br>
    <br>
    『既忏悔已，而作是言：「我於先世无量劫时，贪香味触造作重罪，<br>
    以是因缘无量世来，恒受地狱恶鬼畜生边地邪见诸不善身。如此恶业今日<br>
    发露，归向诸佛正法之王。」说罪忏悔，既忏悔已，身心不懈。』<br>
    <br>
    『复更诵读大乘经典。大乘力故，空中有声，告言法子：「汝今应当<br>
    向十方佛赞说大乘，於诸佛前自说己过，诸佛如来是汝慈父，汝当自说舌<br>
    根所作不善恶业，此舌根者，动恶业相，妄言绮语恶口两舌，诽谤妄语，<br>
    赞叹斜见，说无益语。如是众多诸杂恶业，构斗坏乱，法说非法。如是重<br>
    罪，今悉忏悔，诸世雄前。」作是语已，五体投地，遍礼十方佛，合掌长<br>
    跪当作是语：「此舌过患无量无边，诸恶业刺从舌根出，断正法轮从此舌<br>
    起。如此恶舌断功德种，於非义中多端强说，赞叹斜见如火益薪；犹如猛<br>
    火伤害众生；如饮毒者无疮疣死。如此罪报恶斜不善，当堕恶道百劫千劫<br>
    ，以妄语故堕大地狱。我今归向南方诸佛发露黑恶。」作是念时，空中有<br>
    声：「南方有佛名　檀德。彼佛亦有无量分身，一切诸佛，皆说大乘除灭<br>
    罪恶。如此重罪，今向十方无量诸佛大悲世尊，发露黑恶诚心忏悔。」说<br>
    是语已，五体投地，复礼诸佛。』<br>
    <br>
    　　『是时诸佛，复放光明照行者身，令其身心自然欢喜，发大慈悲普念<br>
    一切。尔时诸佛广为行者，说大慈悲及喜舍法，亦教爱语修六合敬。尔时<br>
    行者，闻此教敕心大欢喜，复更诵习终不懈怠。』<br>
    <br>
    　　『空中复有微妙音声出如是言：「汝今应当身心忏悔，身者杀盗淫；<br>
    心者诸念不善，造十恶业及五无间，犹如猿猴；亦如离胶，处处贪著遍至<br>
    一切六情根中。此六根业，枝条华叶，悉满三界二十五有一切生处，亦能<br>
    增长无明老死十二苦事，八邪八难无不经中。汝今应当忏悔如是恶不善业<br>
    。」』<br>
    <br>
    『尔时行者闻此语已，问空中声：「我今何处行忏悔法？」时空中声<br>
    即说是语：「释迦牟尼佛名　卢遮那遍一切处，其佛住处名常寂光；常波<br>
    罗蜜所摄成处；我波罗蜜所安立处；净波罗密灭有相处；乐波罗蜜不住身<br>
    心相处；不见有无诸法相处，如寂解脱，乃至般若波罗蜜。是色常住法故<br>
    ，如是应当观十方佛。」』<br>
    <br>
    　　『时十方佛各伸右手，摩行者头作如是言：「善哉善哉，善男子。汝<br>
    读大乘经故，十方诸佛，说忏悔法菩萨行，不断结使不住使海。观心无心<br>
    ，从颠倒想起，如此想心从妄想起；如空中风无依止处。如是法相不生不<br>
    灭，何者是罪？何者是福？我心自空，罪福无主，一切法如是，无住无坏<br>
    。如是忏悔，观心无心，法不住法中，诸法解脱灭谛寂静，如是想者名大<br>
    忏悔、名庄严忏悔、名无罪相忏悔、名破坏心识。行此忏悔者，身心清净<br>
    不住法中。犹如流水，念念之中，得见普贤菩萨及十方佛。」』<br>
    <br>
    　　『时诸世尊，以大悲光明，位於行者说无相法。行者闻说第一义空。<br>
    行者闻已，心不惊怖，应时即入菩萨正位。』<br>
    <br>
    　　佛告阿难：『如是行者，名为忏悔。此忏悔者，十方诸佛、诸大菩萨<br>
    ，所忏悔法。』<br>
    <br>
    　　佛告阿难：『佛灭度後，佛诸弟子，若有忏悔恶不善业，但当诵读大<br>
    乘经典。此方等经是诸佛眼，诸佛因世得具五眼，佛三种身从方等生。是<br>
    大法印印涅盘海。如此海中，能生三种佛清净身。此三种身，人天福田应<br>
    供中最。其有诵读大乘等典，当知此人具佛功德，诸恶永灭从佛慧生。』<br>
    <br>
    　　尔时世尊，而说偈言：『<br>
    <br>
    若有眼跟恶， 业障眼不净， 但当诵大乘， 思念第一义，<br>
    是名忏悔眼， 尽诸不善业。 <br>
    <br>
    耳根闻乱声， 坏乱何合义， 由是起狂乱，　　犹如痴猿猴。 <br>
    　　但当诵大乘， 观法空无相， 永尽一切恶， 天耳闻十方。<br>
    <br>
    　　鼻根著诸香， 随染起诸触， 如此狂惑鼻， 随染生诸尘。<br>
    若诵大乘经， 观法如实际， 永离诸恶业，　　後世不复生。 <br>
    <br>
    　　舌根起五种， 恶口不善业， 若欲自调顺， 应勤修慈心。 <br>
    <br>
    　　思法真寂义， 无诸分别相， 心根如猿猴， 无有暂停时。<br>
    若欲折伏者， 当勤诵大乘， 念佛大觉身， 力无畏所成。 <br>
    <br>
    身为机关主， 如尘随风转， 六贼游戏中， 自在无　碍。 <br>
    若欲灭此恶， 永离诸尘劳， 常处涅盘城， 安乐心恬泊。<br>
    当诵大乘经， 念诸菩萨母， 无量乘方便， 从思实相得。 <br>
    <br>
    如此等六法， 名为六情根， 一切业障海， 皆由妄想生。 <br>
    若欲忏悔者， 端坐念实相， 众罪如霜露， 慧日能消除，<br>
    是故应至心， 忏悔六情根。<br>
    』<br>
    <br>
    　　说是偈已，佛告阿难：『汝今持是忏悔六根观普贤菩萨法，普为十方<br>
    诸天世人，广分别说。佛灭度後，诸佛弟子，若有受持读诵解说方等经典<br>
    ，应於静处，若在冢间，若林树下，阿练若处诵读方等，思大乘义。念力<br>
    强故，得见我身及多宝佛塔、十方分身无量诸佛、普贤菩萨、文殊师利菩<br>
    萨、药王菩萨、药上菩萨恭敬法故，持诸妙华住立空中，赞叹恭敬行持者<br>
    。但诵大乘方等经故，诸佛菩萨，昼夜供养是持法者。』<br>
    <br>
    　　佛告阿难：『我与贤劫诸菩萨及十方诸佛，因思大乘真实义故，除却<br>
    百万亿劫阿僧只数，生死之罪。若欲疾成阿耨多罗三藐三菩提者；若欲现<br>
    身十方佛及普贤菩萨，当净澡浴著净洁衣，烧众名香。在空闲处，应当诵<br>
    读大乘经典思大乘义。』<br>
    <br>
    佛告阿难：『若有众生，欲观普贤菩萨者，当作是观，作是观者是名<br>
    正观，若他观者是名邪观。佛灭度後诸佛弟子，随顺佛语行忏悔者，当知<br>
    是人行普贤行。行普贤行者，不见恶相及恶业报。其有众生，昼夜六时礼<br>
    十方佛，诵大乘义，思第一义甚深空法。一弹指顷，除去百万亿阿僧只劫<br>
    生死之罪。行此行者，真是佛子，从诸佛生，十方诸佛及诸菩萨，为其和<br>
    上。是名具足菩萨戒者，不须羯磨自然成就，应受一切人天供养。』<br>
    <br>
    　　『尔时行者，若欲具足菩萨戒者，应当合掌在空闲处，遍礼十方佛，<br>
    忏悔诸罪，自记己过，然後静处白十方佛，而作是言：「诸佛世尊常住在<br>
    世，我业障故，虽信方等见佛不了，今皈依佛，虽愿释迦牟尼正遍知世尊<br>
    ，为我和上；文殊师利具大慧者，愿以智慧，授清净诸菩萨法，弥勒菩萨<br>
    胜大慈日，怜愍我故，亦应听我受菩萨法。十方诸佛，现为我证，诸大菩<br>
    萨各称其名，是胜大士，覆护众生，助护我等。今日受持方等经典，乃至<br>
    失命，设堕地狱受无量苦，终不毁谤诸佛正法，以是因缘功德力故，今释<br>
    迦牟泥佛，为我和上；文殊师利，为我阿门　黎；当弥勒，愿授我法；十<br>
    方诸佛，愿证我知；大德诸菩萨愿为我伴。我今依大乘经甚深妙义，皈依<br>
    佛、皈依法、皈依僧。」如次三说，皈依三宝已，次当自誓受六重法。受<br>
    六重法已，次当勤修无碍梵行，发广大心，受八重法。』<br>
    <br>
    　　『立此誓已，於空闲处，烧众名香散华，供养一切诸佛及诸菩萨大乘<br>
    方等，而作是言：「我於今日发菩提心，以此功德普度一切。」作是语已<br>
    ，复更顶礼一切诸佛及诸菩萨。思方等义，一日乃至三七日，若出家在家<br>
    ，不须和上，不用诸师，不白羯摩，受持读诵大乘经典力故，普贤劝发行<br>
    故，是十方诸佛正法眼目。因由是法，自然成就五分法身。戒、定、慧、<br>
    解脱、解脱知见，诸佛如来从此法生，於大乘经得受记别。』<br>
    <br>
    　　『是故智者，若声闻毁破三归，及五戒八戒，比丘或比丘泥戒，沙弥<br>
    戒沙弥尼戒，式叉摩泥戒，及诸威仪。愚痴不善邪心故，多犯诸戒及威仪<br>
    法。若欲除灭令无过患，还为比丘具沙门法，当勤修读方等经典，思第一<br>
    义甚深空法，令此空慧与心香应，当知此人，於念念顷，一切罪垢永尽无<br>
    余。是名具足沙门法式具诸威仪，应受人天一切供养。』<br>
    <br>
    　　『若优婆塞，犯诸威仪作不善事。不善事者，所谓说佛法过恶、论说<br>
    四众所犯恶事、偷盗淫　无有惭愧。若欲忏悔灭诸诸罪者，当勤读诵方等<br>
    经典思第一义。』<br>
    <br>
    　　『若王者、大臣、婆罗门、居士、长者、宰官，是诸人等，贪求无厌<br>
    ，作五逆罪，谤方等经，具十恶业，是大恶报，应堕恶道，过於暴雨，必<br>
    定当堕阿鼻地狱。若欲除灭此业障者，应生惭愧改悔诸罪。云何名刹利居<br>
    士忏悔法？忏悔法者，但当正心，不谤三宝，不障出家，不为梵行人作恶<br>
    留难。应当系念修六念法，亦当供给供养持大乘者。不必礼拜，应当忆念<br>
    其深经法第一义空。思是法者，是名刹利居士修第一忏悔。』<br>
    <br>
    　　『第二忏悔者，孝养父母恭敬师长，是名修第二忏悔法。第三忏悔者<br>
    ，正法治国，不邪枉人民，是名修第三忏悔。第四忏悔者，於六斋日敕诸<br>
    境内力所及处，令行不杀，修如此法，是名修第四忏悔法。第五忏悔者，<br>
    但当深信因果，信一实道，知佛不灭，是名修第五忏悔。』<br>
    <br>
    　　佛告阿难：『於未来世，若有修习如此忏悔法，当知此人著惭愧服，<br>
    诸佛护助，不久当成阿耨多罗三藐三菩提。』<br>
    <br>
    　　说是语时，十方天子的法净眼，弥勒菩萨等诸大菩萨，及以阿难闻佛<br>
    所说，欢喜奉行。<br>
    <br>
    佛说观普贤菩萨行法经<br>
    <br>
    ────────────────────────────────<br>
    注一: 「闪」 字, 系原为「门」字中有三个人. 音「ㄔㄨ　」<br>
    闪<br>
    人人 <br>
    <br>
    <br>
    <br>
    输入者:kftseng
    &#26;<br>
    </td>
  </tr>
</table>
</center></div>
</body>
</html>
