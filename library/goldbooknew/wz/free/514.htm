<html>
<head><title>黄金书屋---幽梦新影：谈男人</title></head>
<body background="bgbg.jpg" tppabs="http://www.goldnets.com/wz/free/bgbg.jpg">
<CENTER><B><FONT COLOR="#FF6666"><FONT POINT-SIZE="18">幽梦新影：谈男人</FONT></FONT></B></CENTER>
<FONT POINT-SIZE="12">
<center>幽梦新影</center>
<center>郑逸梅</center>
<pre>
------  
            ▲壮士跨马，逸士骑驴。
黄          ▲读《离骚经》宜于茶余，诵《剑侠传》宜于酒后。
            ▲坐花茵，枕琴囊，嗽清泉，啖松实，仙乎仙乎！
 金         ▲愁无可遣，遣之于诗，遣之于酒。恨无可语，语之于月，语之于蛩。
            ▲文人如范仲淹，始足以讲武；武将如岳鹏举，始足以谈文。
  书        ▲胸中一团浩荡之气，不能发之于文，亦当挥之以剑。
            ▲喜读书者不得书读，喜饮酒者不得酒饮，喜游山水者不得山水游，最为恨事。
   屋       ▲野客狎鸥，逸士放鹤。
            ▲天下不平之气，托之于雷；人有不平事，托之于剑。
------      ▲一琴一剑，抒我怨愤；一灯一影，伴我凄清。
            ▲铅刀虽钝，然鲜挫折。
黄          ▲大英雄不怕死，亦不轻生；大丈夫不随世浮沉，亦不矫情立异。
            ▲贫时不忘富，自无谄容；富时不忘贫，自无骄态。
 金         ▲一喜一怒，最足见人之真。
            ▲马嘶西风，剑鸣鞘匣，雄心一起，便绕走通宵，不能成寐。
  书        ▲世有大年，岂必常服补剂；天生名将，不关多读兵书。
            ▲冷眼以观世，虚心以读书。
   屋       ▲濯垢易，涤耻难。
            ▲世间最丑之事，莫若攀龙附凤。
------      ▲英雄好杀，不杀人之所不忍杀者，好杀人之所不敢杀者；文人好骂，不骂人之所不忍
        骂者，好骂人之所不敢骂者。
黄          ▲人不可不有月下谈禅之逸致，亦不可不有花前说剑之豪情。
            ▲天下惟善读书者，不负花月，不脱酒盏，不离山水，不绝美人。
 金         南人失之柔，不可不睹黄河之奔腾；北人失之亢，不可不见吴山之秀美。
        
  书    
                                             <a href="library/goldbooknew/index.html" tppabs="http://www.goldnets.com/index.html"><img src="home.gif" tppabs="http://www.goldnets.com/wz/free/home.gif" alt="回主页" nosave border=0></a>
</pre>
</font>
</body>
</html>
