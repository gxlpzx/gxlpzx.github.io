<html>
<head><title>黄金书屋---原序</title></head>
<BODY TEXT="#000000" BGCOLOR="#E4EBF1" LINK="#0000EE" VLINK="#551A8B" ALINK="#FF0000">
<CENTER><B><FONT COLOR="#FF6666"><FONT SIZE=4>原序&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT></FONT></B></CENTER>
<FONT SIZE=+1>
<pre>
                                    赵苕狂

    我少时读太史公之游侠传，末尝不眉飞色舞，呼取大白相赏也。及长，又读琴南翁所译
之髯刺客传，又末尝不眉飞色舞，呼大白而相赏也。自後，饥来驱我，行役四方，遂废读书
之乐。

    即偶有所读，强半又为风怀渺之词、儿女绮丽之作，欲求能鼓荡我心、激励我志，如彼
游侠传、髯刺客传二书者，迄末可得也。

    兹者，佣书海上，世界书局主人沈君忽以不肖生所着之相示：则巨干盘空，奇枝四茁，
豪情侠态，跃跃纸上，固可与前之二书，鼎足而叁也。不禁色然而喜，跃然而兴；而前日读
书之乐，不啻复一温之目前矣。所可慨者。则前此我方在血气末定之时，跳踉叫嚣，窃欲取
书中人以自况：今则中年哀乐，壮气全消，不复有此豪情矣。

    斯可哀耳！

    至此书措词之妙，运笔之奇，结构之情严，布局之老当，固为不肖生之能事。凡爱读不
肖生文字者，类能言之。且每章之末。复有施子济群为之加评；朗若列眉，固不待余之词费
矣。

    是为序。

    民国十二年暮春苕狂书于海上之忆凤楼
</pre>
</font>
<center>　　　　      <A HREF="002.htm" tppabs="http://www.goldnets.com/wx/cp/b/pingjiang/jianghu/002.htm"><IMG SRC="http://www.lpzx.edu.cn/library/goldbooknew/wx/cp/b/pingjiang/jianghu/next.gif" alt="下" nosave border=0></a></center>
</body>
</html>
