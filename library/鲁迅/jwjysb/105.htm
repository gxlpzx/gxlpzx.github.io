<html>
<head><title>黄金书屋---戛剑生杂记</title></head>
<BODY TEXT="#000000" BGCOLOR="#E4EBF1" LINK="#0000EE" VLINK="#551A8B" ALINK="#FF0000">
<CENTER><B><FONT COLOR="#FF6666"><FONT POINT-SIZE="16">戛剑生杂记&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</FONT></FONT></B></CENTER>
<FONT SIZE=+1>
<pre>

    行人于斜日将堕之时，暝色逼人，四顾满目非故乡之人，细聆满耳皆异乡之语，一念及
家乡万里，老亲弱弟必时时相语，谓今当至某处矣，此时真觉柔肠欲断，涕不可仰。故予有
句云：日暮客愁集，烟深人语喧。皆所身历，非托诸空言也。

    生鲈鱼与新粳米炊熟，鱼须砍小方块，去骨，加秋油〔２〕，谓之鲈鱼饭。味甚鲜美，
名极雅饬，可入林洪《山家清供》〔３〕。夷人呼茶为梯〔４〕，闽语也。闽人始贩茶至
夷，故夷人效其语也。

    试烧酒法，以缸一只猛注酒于中，视其上面浮花，顷刻迸散净尽者为活酒，味佳，花浮
水面不动者为死酒，味减。EE

    〔１〕本篇录自周作人《关于鲁迅》一文（见一九三七年三月上海宇宙风社出版的《瓜
豆集》），作于一八九八年，戛剑生，鲁迅早年的别号。

    〔２〕秋油酱油。

    〔３〕《山家清供》宋代林洪著，二卷，是一部关于烹饪的书。〔４〕梯英语ｔｅａ的
音译。
</pre>
</font>
<center><A HREF="104.htm"><span style="background-color: #E1DFF2">上一页</span></a>      　　<a href="http://www.goldnets.com/"><span style="background-color: #E1DFF2">回首页</span></a>　　      <A HREF="106.htm"><span style="background-color: #E1DFF2">下一页</span></a></center>
</body>
</html>
